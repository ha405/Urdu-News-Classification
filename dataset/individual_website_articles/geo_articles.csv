"ID","Title","Link","Content","Gold Label"
"0","آئی سی سی نےچیمپئنز ٹرافی کے معاملے پر بورڈ میٹنگ بلالی، اہم فیصلے متوقع","https://urdu.geo.tv/latest/388148-","انٹرنیشنل کرکٹ کونسل نے پاکستان میں ہونے والی آئی سی سی چیمپئنز ٹرافی 2025 کے مستقبل پر غور کے لیے 29 نومبر کو بورڈ میٹنگ بلالی۔ آئی سی سی کے ترجمان نے تصدیق کی ہے کہ یہ میٹنگ آن لائن منعقد ہوگی اور تمام بورڈ ممبران کو ایجنڈا بھیج دیا گیا ہے۔ ذرائع کے مطابق میٹنگ کے دوران چیمپئنز ٹرافی کے شیڈولنگ اور مستقبل پر غور کیا جائے گا، اجلاس میں چیمپئنز ٹرافی پر مختلف آپشنز پر تبادلہ خیال کیا جائے گا۔ ان آپشنز میں چیمپئنز ٹرافی کا ہائبرڈ ماڈل، پاکستان سے مکمل منتقلی، یا ٹورنامنٹ کا التوا شامل ہیں۔ ذرائع نے مزید بتایا کہ بورڈ کی ترجیح چیمپئنز ٹرافی کے لیے ہائبرڈ ماڈل کو اپنانا ہے، تاہم پاکستان کرکٹ بورڈ پہلے ہی اس ماڈل کی مخالفت کرچکا ہے۔ ذرائع کا کہنا ہے کہ بورڈ اراکین کی رائے اور تجاویز کو مدنظر رکھتے ہوئے چیمپئنز ٹرافی کے پر آئی سی سی کوئی حتمی فیصلہ کرے گا۔   واضح رہے کہ بھارت پاکستان آکر ٹورنامنٹ کھیلنے سے انکار کر چکا ہے جبکہ دوسری جانب پاکستان کسی بھی ہائبرڈ ماڈل قبول نہ کرنے کے اپنے مؤقف پر قائم ہے۔ ادھر بھارتی ہٹ دھرمی کے باعث آئی سی سی تاحال شیڈول اعلان نہیں کر سکی ہے۔ آئی سی سی کو براڈ کاسٹرز کی جانب سے شیڈول کے جلد اعلان کے لیے دباؤ کا سامنا ہے اور براڈ کاسٹ رائٹس کے مطابق پاک بھارت میچ نہ ہونے پر انٹرنیشنل کرکٹ کونسل کو قانونی چارہ جوئی کا سامنا بھی کرنا پڑ سکتا ہے۔","sports"
"1","بھارتی ٹیم کے ہیڈ کوچ گوتم گمبھیر اچانک آسٹریلیا سے واپس وطن کیوں چلے گئے؟","https://urdu.geo.tv/latest/388090-","بھارتی کرکٹ ٹیم کے ہیڈ کوچ گوتم گمبھیر کو آسٹریلیا سے واپس وطن جانا پڑ گیا۔ بھارتی میڈیا کے مطابق ذاتی وجوہات کی بنیاد پر گوتم گمبھیر وطن واپس جا رہے ہیں، وہ دوسرے ٹیسٹ میچ سے قبل ٹیم کو جوائن کر لیں گے۔ بھارتی میڈیا رپورٹس میں ذرائع کے حوالے سے دعویٰ کیا گیا ہے کہ امکانات ہیں گوتم گمبھیر کی فیملی میں کسی کی طبیعت ناساز ہے جس کے باعث انہیں اچانک واپس اپنے ملک جانا پڑا۔ آسٹریلیا اور بھارت کے درمیان بورڈر گواسکر ٹرافی کا دوسرا پنک بال ٹیسٹ 6 دسمبر سے ایڈیلیڈ میں شروع ہو گا۔ واضح رہے کہ بھارت نے سیریز کے پہلے پرتھ ٹیسٹ میں میزبان آسٹریلیا کو 295 رنز سے شکست دی تھی۔ پیر کو بھارت نے پانچ ٹیسٹ میچز کی سیریز کے پہلے میچ میں آسٹریلیا کو 295 رنز سے شکست دی۔ بھارت نے آسٹریلیا کو جیت کے لیے 534 کا ٹارگٹ دیا تھا، بھارت نے دوسری اننگز  6 وکٹوں کے نقصان پر 487 رنزپر ڈیکلیئر کردی تھی ","sports"
"2","انگلینڈ نیوزی لینڈ سیریز کو کرو-تھارپ ٹرافی کانام دیدیا گیا، ٹرافی کی تیاری میں خاص کیا ہے؟","https://urdu.geo.tv/latest/388089-","انگلینڈ اور نیوزی لینڈ  کے درمیان  ہونے والی سیریز کو کرو-تھارپ ٹرافی کا نام دے دیا گیا۔ دونوں ٹیموں کے درمیان 3 ٹیسٹ میچز کی سیریز کا آغاز 28 نومبر سے کرائسٹ چرچ میں ہوگا جب کہ دوسرا ٹیسٹ 6 دسمبر اور تیسرا ٹیسٹ 14 دسمبر سے شروع ہوگا۔ سیریز کی ٹرافی کو انگلینڈ کے گراہم تھارپ اور  نیوزی لینڈ کے مارٹن کرو کے نام سے منسوب  کیا گیا، اس ٹرافی کو دونوں آنجہانی کرکٹرز کے بیٹ کی لکڑی سے بنایا گیا ہے۔   ٹرافی میں تھارپ کے نیوزی لینڈ کے خلاف اور مارٹن کرو کے انگلینڈ کے خلاف سنچری بنانے والے بیٹ استعمال ہوئے ہیں  جب کہ دونوں کھلاڑیوں کی فیملی نے ٹرافی بنانے کیلئے بیٹ کا عطیہ دیا تھا۔ واضح رہے کہ دونوں کھلاڑی اپنے عہد کے بہترین بیٹرز میں شمار ہوا کرتے تھے، گراہم تھارپ اس سال اور مارٹن کرو 2016 میں انتقال کرگئے تھے۔","sports"
"3","13 سالہ کرکٹر آئی پی ایل کا حصہ بننے والا کم عمر ترین کھلاڑی بن گیا","https://urdu.geo.tv/latest/388047-","13 سالہ بھارتی کرکٹر ویبھوو سوریاونشی انڈین پریمیئر لیگ ( آئی پی ایل) کا حصہ بننے  والے کم عمر ترین کھلاڑی بن گئے۔ انڈین پریمیئر لیگ( آئی پی ایل) سیزن 2025 کے لیے کھلاڑیوں کی بولی کی 2 روزہ تقریب گزشتہ روز سعودی عرب کے شہر جدہ میں شروع ہوئی جس میں فرنچائزز نے اپنی ٹیم میں شامل کرنے کے لیے بہترین کھلاڑیوں کو کروڑوں روپے میں خریدا۔ فرنچائزز نے جہاں بڑے ناموں کو اپنی ٹیم کا حصہ بنایا وہیں ایک 13 سالہ بھارتی کرکٹر ویبھوو سوریاونشی بھی پہلی  بار آئی پی ایل کا حصہ بن گئے۔ پیر کو سعودی عرب کے شہر جدہ میں ہونے والی آئی پی ایل کی میگا نیلامی میں راجستھان رائلز نے سوریاونشی کو  ایک کروڑ 10 لاکھ بھارتی روپے میں خریدا۔ جس کے بعد  سوریاونشی آئی پی ایل کی تاریخ میں کسی بھی ٹیم کی جانب سے خریدے جانے والے کم عمر ترین کھلاڑی بن گئے۔  دوسری جانب لکھنؤ سپر جائنٹس نے رشبھ پنت کو 27 کروڑ بھارتی روپے میں خریدا، جس کے بعد پنت نے آئی پی ایل کی تاریخ کے سب سے مہنگے کھلاڑی ہونے کا اعزاز حاصل کرلیا۔ واضح رہے کہ آئی پی ایل 2025 اس ٹورنامنٹ کا 18 واں ایڈیشن ہوگا جو اگلے سال مارچ سے مئی کے درمیان کھیلا جائے گا۔ ویبھوو 27 مارچ 2011 کو ریاست بہار کےگاؤں  تاجپور میں پیدا ہوئے۔ انہوں نے اپنے کرکٹ کا سفر صرف 4 سال کی عمر میں شروع کیا اور پھر 9  سال کی عمر میں ان کے والد نے انہیں قریبی قصبےکی ایک کرکٹ اکیڈمی میں داخل کروایا۔ ویبھوو نے جنوری 2024 میں صرف 13 سال کی عمر میں ریاست بہار کے لیے رانجی ٹرافی ایلیٹ گروپ بی کے مقابلے میں  ممبئی کے خلاف فرسٹ کلاس ڈیبیو کیا۔ ویبھوو سوریا ونشی نے یوتھ ٹیسٹ میں چنئی کے ایم اے چدمبرم اسٹیڈیم میں بھارت کی انڈر19 ٹیم کی نمائندگی کرتے ہوئے آسٹریلیا کی انڈر19 ٹیم کے خلاف شاندار سنچری بھی بنائی۔   نوجوان کھلاڑی نے 62 گیندوں پر 104 رنز کی شاندار اننگز کھیلی اور یوتھ ٹیسٹ فارمیٹ میں سنچری اسکور کرنے والے سب سے کم عمر کھلاڑی بن گئے۔ اس کے علاوہ سوریا ونشی یوتھ ٹیسٹ فارمیٹ میں دوسری تیز ترین سنچری بنانے والے کھلاڑی اور اس فارمیٹ میں سب سے تیز سنچری بنانے والے بھارتی کھلاڑی بھی ہیں۔","sports"
"4","زمبابوے کیخلاف دوسرے ون ڈے کیلئے پاکستان ٹیم کا اعلان، 2 کھلاڑی ڈیبیو کریں گے","https://urdu.geo.tv/latest/388043-","  پاکستان کرکٹ ٹیم کی منیجمنٹ نے زمبابوے کے خلاف دوسرے ون ڈے  کیلئے  پلیئنگ الیون کا اعلان کر دیا۔ پاکستان اور زمبابوے کے درمیان دوسرا ون ڈے انٹرنیشنل  کل بلاوائیو میں کھیلا جائے گا جس کے لیے قومی ٹیم میں 2 تبدیلیاں کی گئی ہیں۔ حسیب اللہ کی جگہ طیب طاہر اور محمد حسنین کی جگہ ابرار احمد کو ٹیم میں شامل کیا گیا ہے۔ ابرار احمد اور طیب طاہر پہلی مرتبہ پاکستان کی جانب سے ون ڈے انٹرنیشنل کھیلیں گے۔ زمبابوے کے خلاف دوسرے ون ڈے کے لیے پاکستان ٹیم میں صائم ایوب، عبداللہ شفیق، کامران غلام ، محمد رضوان، سلمان آغا، طیب طاہر، عرفان نیازی ، عامر جمال ، حارث روف،فیصل اکرم  اور ابرار احمد  شامل ہیں۔ واضح رہے کہ  بارش سے متاثرہ پہلےمیچ میں زمبابوے نے ڈک ورتھ لوئیس میتھڈ کے تحت 80 رنز سے کامیابی حاصل کرکےتین میچز کی سیریز میں ایک صفرکی برتری حاصل کی۔","sports"
"5","کرکٹ کی دنیا کے وہ بڑے نام جنہیں آئی پی ایل 2025 کیلئے کسی ٹیم نے نہیں خریدا","https://urdu.geo.tv/latest/388038-","انڈین پریمیئر لیگ( آئی پی ایل) سیزن 2025 کے لیے کھلاڑیوں کی بولی کی 2 روزہ تقریب گزشتہ روز سعودی عرب کے شہر جدہ میں شروع ہوئی جس میں فرنچائزز نے اپنی ٹیم میں شامل کرنے کے لیے بہترین کھلاڑیوں کو کروڑوں روپے میں خریدا۔ آئی پی ایل 2025 اس ٹورنامنٹ کا 18 واں ایڈیشن ہوگا جو اگلے سال مارچ سے مئی کے درمیان کھیلا جائے گا۔ اس ٹورنامنٹ کے لیے 10 فرنچائزز نے دنیا کے بہترین کھلاڑی اپنی ٹیم میں شامل کرنے کے لیے کروڑوں روپے خرچ کر دیے۔ اتوار کو پہلے پنجاب کنگز نے بھارتی کرکٹر شریاس ائیر کو 26 کروڑ 75 لاکھ بھارتی روپے میں خریدا جس کے بعد شریاس  آئی پی ایل کی تاریخ کے سب سے مہنگے کھلاڑی بنے۔ لیکن یہ ریکارڈ کچھ لمحوں بعد ہی ٹوٹ گیا جب لکھنؤ سپر جائنٹس نے بھارتی کرکٹر رشبھ پنت پر آئی پی آیل کی تاریخ کی سب سے بڑی بولی لگائی۔ لکھنؤ سپر جائنٹس نے رشبھ پنت کو 27 کروڑ بھارتی روپے میں خریدا، جس کے بعد پنت آئی پی ایل کی تاریخ کے سب سے مہنگے کھلاڑی بن گئے۔ اس سے قبل آئی پی ایل کی تاریخ کے سب سے مہنگے کھلاڑی کا اعزاز آسٹریلوی فاسٹ بولر مچل اسٹارک کے پاس تھا اس کے علاوہ آئی پی ایل 2025 کے تیسرے مہنگے ترین کھلاڑی بھارتی کرکٹر ونکٹیش ائیر رہے جنہیں کولکتہ نائٹ رائیڈرز نے 23 کروڑ 75 لاکھ بھارتی روپے میں اپنی ٹیم میں شامل کیا جبکہ بھارتی فاسٹ بولر ارشدیپ سنگھ اور اسپنر چہل کو 18، 18 کروڑ بھارتی روپے میں پنجاب کنگز نے خریدا۔ فرنچائزز نے جہاں کھلاڑیوں پر کروڑوں روپے خرچ کیے وہیں دنیائے کرکٹ کے کچھ ایسے بڑے نام بھی ہیں جنہیں آئی پی ایل 2025 کے لیے کسی ٹیم نے نہیں خریدا۔ وہ بڑے کرکٹرز جنہیں آئی پی ایل 2025 کی کسی ٹیم میں جگہ نہ ملی: آسٹریلیا کے ڈیوڈ وارنر، اسٹیو اسمتھ، نیوزی لینڈ کے کین ولیمسن، اففانستان کے مجیب الرحمان، بنگلادیش کے مستفیض الرحمان، نیوزی لینڈ کے ڈیرل مچل کو کسی ٹیم نے نہیں خریدا۔ اس کے علاوہ بھارت کے پرتھوی شاہ، ویسٹ انڈیز کے شائے ہوپ، آسٹریلیا کے وکٹ کیپر ایلکس کیری، انگلینڈ کے تجربہ کار اسپنر عادل رشید، جونی بیئر اسٹو اور جیمز اینڈرسن، زمبابوے کے سکند رضا کو بھی کسی فرنچائز نے خریدنے میں دلچسپی نہیں دکھائی۔","sports"
"6","پرتھ ٹیسٹ میں سنچری:کوہلی نے سر ڈون بریڈمین کو پیچھے چھوڑ دیا","https://urdu.geo.tv/latest/388021-","بھارتی کرکٹر ویرات کوہلی نے آسٹریلیا کے خلاف پرتھ میں اپنے ٹیسٹ کیریئر کی 30 ویں سنچری اسکور کی اور بھارت کی جیت میں اہم کردار ادا کیا۔ پیر کو بھارت نے پانچ ٹیسٹ میچز کی سیریز کے پہلے میچ میں آسٹریلیا کو 295 رنز سے شکست دی۔ پرتھ ٹیسٹ میچ میں بھارت نے آسٹریلیا کو جیت کے لیے 534 کا ٹارگٹ دیا تھا، بھارت نے دوسری اننگز  6 وکٹوں کے نقصان پر 487 رنزپر ڈیکلیئر کردی تھی۔ بھارت کی جانب سے اوپنر جیسوال نے شاندار 161 رنز بنائے جبکہ ویرات کوہلی نے ٹیسٹ کیریئر کی 30 ویں وسنچری اسکور کی اور 100 رنز کے ساتھ ناقابل شکست رہے۔ آسٹریلیا کی ٹیم دوسری اننگز میں 238 رنز بناکر آؤٹ ہو گئی اور یوں بھارت نے پہلا ٹیسٹ 295 رنز سے اپنے نام کیا۔   اس ٹیسٹ میچ میں شاندار سنچری بنانے والے کوہلی نے آسٹریلیا کے سابق لیجنڈری کرکٹر سر ڈون بریڈمین کو پیچھے چھوڑا۔ کوہلی سنچریوں کی تعداد میں اب بریڈمین سے آگے نکل گئے ہیں۔ سر ڈون بریڈمین نے52 ٹیسٹ میچز میں 29 سنچریاں اسکور کیں جبکہ کوہلی نے 119 ٹیسٹ میں 30 سنچریاں مکمل کرلی ہیں۔ واضح رہے کہ ٹیسٹ کرکٹ میں سب سے زیادہ سنچریاں بنانے کا ریکارڈ سابق بھارتی کرکٹر  سچن ٹنڈولکر کے پاس ہے،جنہوں نے 200 ٹیسٹ میچز میں 51 سنچریاں اسکور کیں۔","sports"
"7","رشبھ پنت آئی پی ایل کی تاریخ کے مہنگے ترین کھلاڑی بن گئے","https://urdu.geo.tv/latest/388019-","بھارتی کرکٹ ٹیم کے وکٹ کیپر بیٹر  رشبھ پنت  انڈین پریمیئر لیگ( آئی پی ایل) کی تاریخ کے مہنگے ترین کھلاڑی بن گئے۔ آئی پی ایل سیزن 2025 کے لیے کھلاڑیوں کی بولی کی 2 روزہ تقریب گزشتہ روز سعودی عرب کے شہر جدہ میں شروع ہوئی جس میں فرنچائزز نے اپنی ٹیم میں شامل کرنے کے لیے بہترین کھلاڑیوں کو کروڑوں روپے میں خریدا۔ اتوار کو پہلے پنجاب کنگز نے بھارتی کرکٹر شریاس ائیر کو 26 کروڑ 75 لاکھ بھارتی روپے میں خریدا جس کے بعد شریاس  آئی پی ایل کی تاریخ کے سب سے مہنگے کھلاڑی بنے۔ لیکن یہ ریکارڈ کچھ لمحوں بعد ہی ٹوٹ گیا جب لکھنؤ سپر جائنٹس نے بھارتی کرکٹر رشبھ پنت پر آئی پی آیل کی تاریخ کی سب سے بڑی بولی لگائی۔ لکھنؤ سپر جائنٹس نے رشبھ پنت کو 27 کروڑ بھارتی روپے میں خریدا، جس کے بعد پنت آئی پی ایل کی تاریخ کے سب سے مہنگے کھلاڑی بن گئے۔   اس سے قبل آئی پی ایل کی تاریخ کے سب سے مہنگے کھلاڑی کا اعزاز آسٹریلوی فاسٹ بولر مچل اسٹارک کے پاس تھا، جنہیں گزشتہ سیزن میں کولکتہ نائٹ رائیڈرز نے  24 کروڑ 75 لاکھ بھارتی روپے میں خریدا تھا۔ اس کے علاوہ آئی پی ایل 2025 کے تیسرے مہنگے ترین کھلاڑی بھارتی کرکٹر ونکٹیش ائیر رہے جنہیں کولکتہ نائٹ رائیڈرز نے 23 کروڑ 75 لاکھ بھارتی روپے میں اپنی ٹیم میں شامل کیا۔ علاوہ ازیں بھارتی فاسٹ بولر ارشدیپ سنگھ اور اسپنر چہل کو 18، 18 کروڑ بھارتی روپے میں پنجاب کنگز نے خریدا۔ یاد رہے کہ آئی پی ایل 2025 اس ٹورنامنٹ کا 18 واں ایڈیشن ہوگا جو اگلے سال مارچ سے مئی کے درمیان کھیلا جائے گا۔","sports"
"8","پرتھ ٹیسٹ میں بھارت نے آسٹریلیا کو 295 رنز سے شکست دیدی","https://urdu.geo.tv/latest/387994-","پرتھ ٹیسٹ میں بھارت نے آسٹریلیا کو شکست دے دی ہے۔ بھارت نے پانچ ٹیسٹ میچز کی سیریز کے پہلے میچ میں آسٹریلیا کو 295 رنز سے شکست دی، آسٹریلیا کی ٹیم دوسری اننگز میں 238 رنز بناکر آؤٹ ہو گئی۔ آسٹریلیا کے ٹریوس ہیڈ 89 رنز کے ساتھ نمایاں رہے، مچل مارش 47 اور اسٹارک 12 رنز بناکر آؤٹ ہوئے۔ آخری مرتبہ 100 سنچریوں کا سنگ میل سری لنکا کے کمار سنگاکارا نے 2020 میں عبور کیا تھا پرتھ ٹیسٹ میچ میں بھارت نے آسٹریلیا کو جیت کے لیے 534 کا ٹارگٹ دیا تھا، بھارت نے دوسری اننگز  6 وکٹوں کے نقصان پر 487 رنزپر ڈیکلیئر کردی تھی۔ بھارت کے جسپریت بمراہ اور محمد سراج نے 3، 3 وکٹیں حاصل کیں، جب کہ میچ میں بمراہ نے مجموعی طور پر آٹھ وکٹیں حاصل کیں۔ واضح رہے کہ پہلی اننگز میں بھارتی ٹیم 150 رنز بنا کر آؤٹ ہو گئی تھی، بھارت نے آسٹریلیا کو پہلی اننگز میں 104 رنز پر آل آؤٹ کر دیا تھا۔ بھارت کو آسٹریلیا کے خلاف ٹیسٹ سیریز میں ایک صفر کی برتری حاصل ہوگئی۔","sports"
"9","ورلڈکپ کوالیفائر: ٹی ٹوئنٹی کرکٹ میں انوکھا ریکارڈ، پوری ٹیم صرف 7 رنز پر ڈھیر ہوگئی","https://urdu.geo.tv/latest/387979-","آئی سی سی انٹرنیشنل ٹی ٹوئنٹی ورلڈکپ کوالیفائر میں نائیجیریا نے آئیوری کوسٹ کو 264 رنز سے بڑی شکست دے دی۔ سب ریجنل افریقا کوالیفائر کا پانچواں میچ گروپ سی کی ٹیموں نائیجیریا اور آئیوری کوسٹ کے درمیان نائیجیرین شہر لاگوس میں کھیلا گیا جہاں نائیجیریا نے ٹاس جیت کر پہلے بیٹنگ کا فیصلہ کیا۔ تاہم لاگوس میں کھیلے جانے والے ٹی ٹوئنٹی انٹرنیشنل میں کسی بھی ٹیم نے سب سےکم اسکور کا نیا ریکارڈ بنا ڈالا۔ نائیجیریا کے خلاف آئیوری کوسٹ کی ٹیم صرف 7 رن بنا کر آؤٹ ہوگئی اور آئیوری کوسٹ کے 7 بیٹرز ایک بھی رن نہ بنا سکے۔ نائیجیریا نے مقررہ 20 اوورز میں 4 وکٹ پر 271 رنز بنائے تھے جس میں سلیم 112 رنز بناکر نمایاں رہے۔ جواب میں آئیوری کوسٹ کی پوری ٹیم آٹھویں اوور میں محض 7 رنز پر ڈھیر ہوگئی۔ واضح رہے کہ آئیوری کوسٹ مغربی افریقا کا ایک ملک ہے۔","sports"
"10","ریٹائرمنٹ یا طلاق! ویرات کوہلی کی پوسٹ پر مداح پریشان کیوں ہوئے؟","https://urdu.geo.tv/latest/387972-","بھارتی کرکٹ ٹیم کے سابق کپتان اور اسٹار بیٹر ویرات کوہلی کی 20 نومبر کو سوشل میڈیا پر کی جانے والی پوسٹ نے مداحوں کو فکرمند کردیا۔ ویرات کوہلی نے بدھ کو مائیکرو بلاگنگ ویب سائٹ ایکس پر ایک پوسٹ شیئر کی جسے پڑھ کر مداح کنفیوژن کا شکار ہوگئے کہ کیا یہ پوسٹ طلاق سے متعلق ہے یا آیا یہ ریٹائرمنٹ کے حوالے سے کی گئی ہے۔ اسٹار بیٹر کی جانب سے کی گئی پوسٹ میں لکھا تھا ’پیچھے دیکھیں تو ہم ہمیشہ مختلف تھے، ہم کسی سانچے میں نہیں ڈھلے جس میں ہمیں ڈھالنا چاہا گیا، دو غلط لوگ جو ایک ہوگئے‘۔ پوسٹ میں بظاہر مردوں پر بات کی جارہی ہے اور یہ کہ کیسے دنیا کی پرواہ کیے بغیر غلط ہوتے ہوئے بھی، اتار چڑھاؤ کا سامنا کرتے ہوئے بھی زندگی میں آگے بڑھا جاسکتا ہے۔ یہاں یہ بات بھی قابلِ ذکر ہے کہ یہ پوسٹ اس وقت سامنے آئی جب بھارتی گلوکار اور موسیقار اے آر رحمان اور ان کی اہلیہ سائرہ بانو نے علیحدگی کا اعلان کیا، متعدد سوشل میڈیا صارفین نے کوہلی کی پوسٹ پر تبصرہ کرتے ہوئے اسے طلاق سے جوڑا۔ ایک اکاؤنٹ نے تبصرہ کیا کہ 'مجھے دل کا دورہ پڑتے پڑتے رہ گیا' جب کہ ایک اور صارف نے سوال کیا 'کیا آپ ریٹائر ہورہے ہیں؟' سنیہا نامی صارف نے پوسٹ پر کمنٹ کرتے ہوئے لکھا ’یہ پوسٹ ایسے کیوں کی گئی ہے جس طرح لوگ اپنی طلاق کا اعلان کرتے ہیں‘۔  کارتک نامی صارف نے کہا 'سچ میں، میں یہ پڑھ کے گھبرا گیا تھا، مجھے لگا یہ ریٹائرمنٹ کا اعلان ہے، میرے دل کی دھڑکن کچھ دیر رک گئی تھی لیکن مجھے خوشی ہوئی ہے یہ صرف ایک اشتہار تھا'۔ وینا جیئر نے لکھا گزشتہ روز اے آر رحمان اور آج یہ، کیوں؟ جب کہ شیوا نامی صارف نے کہا شکر ہے اس میں طلاق جیسا کچھ نہیں تھا۔ واضح رہے کہ بھارتی میڈیا کے مطابق مداح اس قسم کی پوسٹ دیکھ کر پریشان ہوگئے تھے جب کہ ویرات کی جانب سے یہ ایک برانڈ کی تشہیری پوسٹ کی گئی تھی۔","sports"
"11","ہولناک ٹریفک حادثے میں جان بچانیوالے 2 افراد کو رشبھ پنت نے کیا تحفہ دیا؟","https://urdu.geo.tv/latest/387970-","بھارتی کرکٹر رشبھ پنت نے خوفناک کار حادثے میں جان بچانے والے افراد کو تحفہ دیا ہے۔ 2022 میں رشبھ پنت کی گاڑی اتراکھنڈ سے دہلی جاتے ہوئے حادثے کا شکار ہوئی تھی جس میں کرکٹر کو گہرے زخم آئے تھے جب کہ دو مقامی افراد نے انہیں بروقت  نکال کر اسپتال منتقل کیا تھا۔   کرکٹر کا اسپتال میں علاج ہوا اور تقریباً ڈیڑھ سال بعد انہوں نے فیلڈ پر واپسی کی۔ اب رشبھ نے رجت کمار اور نیشو کمار نامی مقامی افراد کو اسکوٹرز تحفے میں دیے ہیں، کرکٹر نے ان کا شکریہ ادا کرتے ہوئے کہا کہ یہ ان پر ساری زندگی احسان رہے گا جس کو وہ کبھی فراموش نہیں کرسکیں گے۔ ان کا کہنا تھا کہ میں انفرادی طور پر سب کا شکریہ ادا کرنے کے قابل نہیں ہوں لیکن دو ہیروز رجت کمار اور نیشو کمار جنہوں نے حادثے کے بعد میری جان بچانے کی ہرممکن کوشش کی ان کا مقروض ہوں۔","sports"
"12","پہلا ون ڈے: زمبابوے نے پاکستان کو ڈک ورتھ لوئس میتھڈ پر 80 رنز سے شکست دے دی","https://urdu.geo.tv/latest/387889-","پاکستان اور زمبابوے کے درمیان تین ایک روزہ میچز کی سیریز کے پہلے ون ڈے میں زمبابوے نے پاکستان کو ڈک ورتھ لوئس میتھڈ پر 80 رنز سے شکست دے دی۔ پاکستان اور زمبابوے کے درمیان تین ایک روزہ میچز کی سیریز کا پہلا میچ  زمبابوے کے شہر بلاوائیو میں کھیلا گیا جس میں میزبان ٹیم نے پاکستان کو جیت کے لیے 206 رنز کا ہدف دیا ۔ زمبابوے کے 206 رنز کے ہدف کے تعاقب میں پاکستان کی بیٹنگ لائن مشکلات کا شکار رہی اور قومی ٹیم کے 6 کھلاڑی 60 رنز پر آؤٹ ہوچکے تھے۔ میچ کے 21 اوور مکمل ہوئے تھے کہ بارش کے باعث میچ کو روکنا پڑا اور مسلسل بارش کے باعث میچ کو ختم کرنا پڑا۔ ڈک ورتھ لوئس میتھڈ پر زمبابوے نے پاکستان کو80 رنز سے شکست دے دی۔ اس سے قبل  پاکستان نے زمبابوے کے خلاف ٹاس جیت کر بولنگ کا فیصلہ کیا ، پاکستان کی جانب سے فیصل اکرم نے ڈیبیو کیا۔ زمبابوے کی ٹیم 40.2 اوورز میں 205 رنز بناکر آؤٹ ہوگئی، قومی ٹیم کی جانب سے ڈیبیو کرنے والے فیصل اکرم اور سلمان علی آغا نے تین تین وکٹیں حاصل کیں۔ حارث رؤف نے ایک کھلاڑی کو آؤٹ کیا جب کہ عبداللہ شفیق نے ایک بیٹر کو رن آؤٹ کیا۔اس کے علاوہ عامر جمال اور محمد حسنین نے ایک ایک کھلاڑی کو پویلین لوٹایا۔ 206 رنز کے ہدف کے تعاقب میں قومی ٹیم کا آغاز مایوس کن رہا۔ اوپنر صائم ایوب 11 اور عبداللہ شفیق ایک رن بنا کر پویلین لوٹ گئے۔کامران غلام 17رنز بناسکے جب کہ سلمان آغا 4 رنز بنا کر آؤٹ ہوئے۔ پاکستان کی پانچویں وکٹ 49 رنزپرگری اور قومی ٹیم کے آؤٹ ہونے والے پانچویں کھلاڑی حسیب اللہ تھے جو  صفر پر آؤٹ ہوئے۔ پاکستان کی چھٹی وکٹ58 رنزپرگری جب کہ عرفان خان 7 رنز بنا کر بولڈ ہوگئے۔ اس کے بعد مزید 2 رنز کے اضافے کے بعد بارش کے باعث میچ کو روکنا پڑا۔ کپتان محمد رضوان 19 رنز بنا کر ناٹ آؤٹ رہے جب کہ ان کے ساتھ وکٹ پر عامر جمال موجود تھے جو کہ کوئی رنز نہ بناسکے۔ پاکستان کی فائنل الیون میں صائم ایوب ، عبداللہ شفیق،کامران غلام ، محمد رضوان ، حسیب اللہ ، سلمان آغا اور عرفان خان شامل تھے۔اس کے علاوہ عامر جمال ، حارث رؤف، محمد حسنین اور فیصل اکرم بھی فائنل الیون کا حصہ  تھے۔ ون ڈے سیریز کے تمام میچ جیوسوپر سے براہ راست نشرکیے جارہے ہیں۔","sports"
"13","ویرات کوہلی نے سنچریوں کی سنچری بناکر اہم سنگ میل عبور کر لیا","https://urdu.geo.tv/latest/387914-","بھارت کے لیجنڈ بلے باز ویرات کوہلی نے پروفیشنل کرکٹ میں سنچریوں کی سنچری مکمل کرلی۔ انہوں نے یہ سنگ میل پرتھ ٹیسٹ میں سنچری اسکور کرتے ہوئے عبور کیا ۔۔ وہ مجموعی پروفیشنل کرکٹ میں 100 سنچریان بنانے والے دنیا کے واحد متحرک اور مجموعی طور پر 37 ویں کرکٹر ہیں ۔ آسٹریلیا کے خلاف پرتھ ٹیسٹ کی تیسری اننگز میں ویرات کوہلی نے 143 گیندوں پر 100 رنز کی ناقابل شکست اننگز کھیلی، یہ ان کے پروفیشنل کیرئیر کی 100 ویں سنچری تھی جس میں سے 81 سنچریاں انہوں نے انٹرنیشنل کرکٹ میں بنائی ہیں۔ ویرات کوہلی کے اس ریکارڈ میں 37 فرسٹ کلاس، 54 لسٹ اے اور 9 ٹی ٹوئنٹی سنچریاں شامل ہیں۔ ویرات کوہلی 100 سنچریاں بنانے والی دنیا کے 37 ویں پلیئر ہیں۔ بھارتی بیٹر سو سنچریاں بنانے والے اس وقت واحد متحرک کرکٹر ہیں۔ آخری مرتبہ 100 سنچریوں کا سنگ میل سری لنکا کے کمار سنگاکارا نے 2020 میں عبور کیا تھا۔ انگلینڈ کے جیک ہوبز 199 سنچریوں کے ساتھ اس فہرست میں ٹاپ پر ہیں۔ پاکستان کے ظہیر عباس پروفیشنل کرکٹ میں سنچریوں کی سنچریاں بنانے والے واحد پاکستانی ہیں، انہوں نے 127 سنچریاں اسکور کیں۔ ویرات کوہلی سے قبل اس فہرست میں شامل واحد انڈین سچن ٹنڈولکر نے 142 پروفیشنل سنچریاں بنائی ہیں۔ واضح رہے کہ آسٹریلیا اور بھارت کے درمیان پہلا ٹیسٹ میچ پرتھ میں کھیلا جارہا ہے اور آسٹریلیا کو جیت کے لیے 522 رنز درکار ہیں، جب کہ آج کھیل کا تیسرا دن ہے۔","sports"
"14","پاکستان اور زمبابوے کے کھلاڑی اورنج کیپس پہن کر میچ کیوں کھیل رہے ہیں؟","https://urdu.geo.tv/latest/387890-","بولاوائیو : پاکستان اور  زمبابوے کے درمیان پہلے ون ڈے میچ میں دونوں ٹیمیں اورنج کیپ پہنے میدان میں کھیلنے کے لیے آئیں۔ زمبابوے اور پاکستان کے درمیان پہلا ون ڈے اس وقت زمبابوے کے شہر بولاوائیو  میں جاری ہے اور آج میچ میں زمبابوے میں کینسر سے متاثرہ بچوں سے اظہار یکجہتی اور ان کی مدد کیلئے دونوں ٹیموں کے کھلاڑیوں نے اورنج کیپ پہنی ہوئی ہے۔ خیال رہے کہ پاکستان نے زمبابوے کے خلاف پہلے ون ڈے میں ٹاس جیت کر بولنگ کا فیصلہ کیا ہے۔ قومی ٹیم کے کپتان محمد رضوان نے ٹاس کے موقع پر کہا کہ پاکستان ٹیم میں نوجوان کھلاڑی بھی شامل ہیں جبکہ پاکستان کی جانب سے فیصل اکرم ڈیبیو کر رہے ہیں۔ پاکستان کی فائنل الیون میں صائم ایوب، عبداللہ شفیق، کامران غلام، محمد رضوان ، حسیب اللہ، سلمان آغا اور عرفان خان شامل ہیں۔ اس کے علاوہ عامر جمال، حارث رؤف، محمد حسنین اور فیصل اکرم بھی فائنل الیون کا حصہ ہیں۔","sports"
"15","بلائنڈ ٹی ٹوئنٹی ورلڈکپ میں پاکستانی ٹیم کا فاتحانہ آغاز، جنوبی افریقا کو شکست دے دی","https://urdu.geo.tv/latest/387843-","بلائنڈ ٹی ٹوئنٹی ورلڈ کپ میں پاکستانی ٹیم نے جنوبی افریقا کو 8 وکٹوں سے شکست دے دی۔ میچ میں جنوبی افریقا بلائنڈ کرکٹ ٹیم نے ٹاس جیت کر پہلے بیٹنگ کرتے ہوئے مقررہ اوورزمیں 7 وکٹ پر 129 رنز اسکورکیے۔ لیسیڈی لے سوفی 24 رنزبناکرنمایاں رہے، ترہار 17 اور ٹیبوہو فرانسس نے 15 رنزبنائے۔ پاکستان بلائنڈ کی جانب سے بابرعلی نے دو اور شاہ زیب نے ایک کھلاڑی کوآؤٹ کیا۔ 130 رنزکا ہدف پاکستان بلائنڈ ٹیم نے 11 ویں اوورزمیں دو وکٹ پر باآسانی حاصل کرلیا اور یوں جنوبی افریقا کو 8 وکٹ سے شکست دی۔ نعمت اللہ 59 رنزبناکرنمایاں رہے، ظفر اقبال نے ناقابل شکست 33 اور محمد صفدرنے 13 رنزبنائے۔ افتتاحی روز کے ایک اور میچ میں سری لنکا نے نیپال کو مات دے دی۔ ایک اور میچ میں بنگلا دیش کو بھارت کے خلاف واک اوور دے دیا گیا۔","sports"
"16","شان مسعود گیٹ وک  ائیرپورٹ پر پھنس گئے، انتظامیہ اور برطانوی ائیرلائن سے مایوس","https://urdu.geo.tv/latest/387818-","قومی ٹیسٹ ٹیم کے کپتان شان مسعود لندن کے گیٹ وک ائیر پورٹ پر پھنس گئے۔ سوشل میڈیا پلیٹ فارم ایکس پر کی گئی ٹوئٹ میں شان مسعود نے بتایا کہ وہ گزشتہ 12 سے زائد گھنٹوں سے لندن کے گیٹ وک ائیرپورٹ پر پھنسے رہے۔ شان مسعود نے کہا میں سکیورٹی  مسائل سے واقف ہوں  لیکن گیٹ وک ائیرپورٹ اور برٹش ائیرویز کا رویہ مایوس کن ہے جب کہ میں  اپنے سامان کی چیکنگ یا اپنے سفر کو دوبارہ ترتیب نہیں دے سکتا۔ واضح رہے کہ کپتان شان مسعود  کا گلوبل سپر لیگ ٹی ٹوئنٹی  کیلئے ہیمپشائر کرکٹ سے معاہدہ طے پاچکا ہے۔","sports"
"17","چیمپئنز ٹرافی کے معاملے پر آئی سی سی کا ہنگامی اجلاس طلب، اہم فیصلے متوقع","https://urdu.geo.tv/latest/387741-","  بھارتی میڈیا نے دعویٰ کیا ہے کہ انٹرنیشنل کرکٹ کونسل (آئی سی سی) کی جانب سے چیمپئنز ٹرافی کے حوالے سے ہنگامی میٹنگ طلب کرلی گئی ہے۔ بھارتی میڈیا کے مطابق آئی سی سی کی ہنگامی میٹنگ 26 نومبر کو طلب کی گئی ہے جس میں بھارتی اور پاکستان کرکٹ بورڈ شریک ہوں گے۔ رپورٹ میں کہا گیا ہے کہ میٹنگ میں چیمپئنز ٹرافی کے مستقبل کا فیصلہ کیا جائے گا۔ ہنگامی میٹنگ میں تمام بورڈز ممبرز بھی شریک ہوں گے۔ بھارتی میڈیا کے مطابق آئی سی سی کی ہنگامی میٹنگ ورچوئل ہو گی اور اس میں بھارتی ٹیم کے پاکستان جانے سے انکار پر بات چیت ہو گی اور آئی سی سی مختلف معاملات کو حتمی شکل دے گا۔ بھارتی میڈیا کا کہنا ہے کہ  میٹنگ میں شیڈول ، فارمیٹ ، گروپ اسٹیج کے مقابلے سمیت پاک بھارت میچ پربات ہوگی۔اس کے علاوہ ہائبرڈ ماڈل کی صورت میں سیمی فائنلز اور فائنل کے انعقاد پر بھی بات چیت ہوگی۔ بھارتی میڈیا کے مطابق پاکستان کرکٹ بورڈ کے ہائبرڈ ماڈل کے رضامند ہونے یا نہ ہونے پر بھی اجلاس میں بات کی جائے گی۔ تاہم ادھر  ذرائع آئی سی سی کا کہنا ہے کہ ہنگامی میٹنگ کے حوالے سے ابھی تک تصدیق نہیں کر سکتے، فی الحال آئی سی سی اجلاس کے حوالے سے چلنے والی خبروں کا کوئی علم نہیں۔ دوسری جانب ذرائع کا کہنا ہے کہ پاکستان کرکٹ بورڈ کو تا حال آئی سی سی کی ہنگامی میٹنگ کے حوالے سے کچھ آگاہ نہیں کیا گیا۔ ذرائع کے مطابق پی سی بی کو آئی سی سی کی چیمپئنز ٹرافی کی ہنگامی میٹنگ پر کوئی معلومات نہیں،  ایسا ممکن نہیں کہ ہنگامی میٹنگ ہو اور میزبان ملک کو نہ بتایا جائے۔ ذرائع کا کہنا ہے کہ آئی سی سی کی جانب سے کسی بھی ذرائع سے اب تک پی سی بی کو آگاہ نہیں کیا گیا۔   واضح رہے کہ بھارت پاکستان آکر ٹورنامنٹ کھیلنے سے انکار کر چکا ہے جبکہ دوسری جانب پاکستان کسی بھی ہائبرڈ ماڈل قبول نہ کرنے کے اپنے مؤقف پر قائم ہے۔ ادھر  بھارتی ہٹ دھرمی کے باعث آئی سی سی تاحال شیڈول اعلان نہیں کر سکی ہے۔ آئی سی سی کو براڈ کاسٹرز کی جانب سے شیڈول کے جلد اعلان کے لیے دباؤ کا سامنا ہے اور براڈ کاسٹ رائٹس کے مطابق پاک بھارت میچ نہ ہونے پر انٹرنیشنل کرکٹ کونسل کو قانونی چارہ جوئی کا سامنا بھی کرنا پڑ سکتا ہے۔","sports"
"18","پی سی بی کا چیمپئنز ٹی ٹوئنٹی کپ کیلئے قائد اعظم ٹرافی کو بریک لگانے کا فیصلہ","https://urdu.geo.tv/latest/387738-","پاکستان کرکٹ بورڈ (پی سی بی) نے چیمپئنز ٹی ٹوئنٹی کپ کیلئے قائد اعظم ٹرافی کو بریک لگانے کا فیصلہ کیا ہے۔ ذرائع کے مطابق چیمپئنز  ٹی ٹوئنٹی کپ7 سے 25 دسمبر تک راولپنڈی میں کھیلا جائے گا۔ ذرائع کا کہنا ہے کہ قائد اعظم ٹرافی کا ٹرائینگولر مرحلہ 26 نومبر سے شروع ہوگا، چیمپئنز ٹی ٹوئنٹی کپ کیلئے قائد اعظم ٹرافی کو روک دیا جائے گا۔ ذرائع کے مطابق ٹرائینگولر مرحلے کے ابتدائی 2  میچز ایبٹ آباد میں ہوں گے، ٹرائینگولر مرحلے کے 2 میچز کے بعد قائد اعظم ٹرافی کو روک کر ٹی ٹوئنٹی ایونٹ ہوگا۔ میر پور میں ہونے والا قائد اعظم ٹرافی کا میچ کراچی بلیوز اور ڈیرہ مراد جمالی کی ٹیموں کے درمیان کھیلا گیا ذرائع کا کہنا ہے کہ ٹرائینگولر مرحلے کا تیسرا میچ اور قائد اعظم ٹرافی کا فائنل چیمپئنز ٹی ٹوئنٹی  کپ کے بعد ہوگا۔ واضح رہے کہ پشاور ، لاہور وائٹس اور سیالکوٹ نے ٹرائینگولر مرحلے کیلئے کوالیفائی کیا ہے۔ پی سی بی نے اس سے قبل چیمپئنز  ٹی ٹوئنٹی  کپ 21 دسمبر سے 2 جنوری تک کرانے کا اعلان کیا تھا۔","sports"
"19","پرتھ ٹیسٹ: بھارت کے بعد آسٹریلوی بیٹرز بھی ناکام،  پہلے روز 17 وکٹیں گرگئیں ","https://urdu.geo.tv/latest/387736-","بھارت اور آسٹریلیا کے درمیان بارڈر گواسکر ٹرافی کا آغاز ہوگیا، 5 ٹیسٹ میچز کی سیریز کا پہلا میچ پرتھ میں کھیلا جارہا ہے۔ پرتھ ٹیسٹ کے پہلے ہی دن بھارتی بیٹرز بری طرح ناکام ہوئے جس کے بعد آسٹریلوی بیٹنگ لائن بھی لڑ کھڑا گئی۔ آسٹریلیا اور بھارت کے درمیان شروع ہونے والے پرتھ ٹیسٹ کے پہلے ہی دن مجموعی طور پر 17 وکٹیں گر گئیں۔ آسٹریلیا کے خلاف بھارتی ٹیم نے ٹاس جیت کر پہلے بیٹنگ کرنے کا فیصلہ کیا، لیکن بھارتی بیٹرز آسٹریلوی بولرز کے سامنے زیادہ جم کر بیٹنگ نہ کرسکے اور پوری ٹیم پہلی اننگز میں صرف 150 رنز بنا کرآوٹ ہوگئی ۔ بھارت کی جانب سے نتیش کمار 41 اور رشبھ پنت 37رنز کے ساتھ نمایاں رہے ۔ آسٹریلیا کے ہیزل ووڈ نے 4 وکٹیں حاصل کیں۔   جواب میں آسٹریلیا کے بیٹرز بھی ناکام ہو گئے ، بھارت کے خلاف صرف 67 رنز پر 7 کھلاڑی پویلین لوٹ گئے۔ ایلکس کیری 19اور مچل اسٹارک 6 رنز بنا کر ناٹ آوٹ ہیں۔بھارت کی جانب سے بمراہ نے 4 وکٹیں لی ہیں۔ آسٹریلیاکو اب بھی بھارت کے خلاف پہلی اننگز میں 83 رنز کا خسارہ ہے۔","sports"
"20","آئی سی سی چیمپئنز ٹرافی کا معاملہ: جے شاہ کا محسن نقوی سے رابطے کا امکان ","https://urdu.geo.tv/latest/387732-","بھارتی کرکٹ بورڈ (بی سی سی آئی) کے سیکرٹری جے شاہ اور پاکستان کرکٹ بورڈ  کے چیئرمین محسن نقوی کے درمیان ٹیلیفونک رابطے کا امکان ہے۔ میڈیا رپورٹ کے  مطابق جے شاہ اور محسن نقوی کے درمیان ہونے والا ممکنہ رابطہ 2025 کی آئی سی سی چیمپئنز ٹرافی کے حوالے سے جاری غیر یقینی صورتحال کو ختم کرنے کی کوششوں کا حصہ ہوگا۔ رپورٹ میں مزید کہا گیا ہے کہ بی سی سی آئی کے سیکرٹری جے شاہ آئی سی سی ہیڈ کوارٹر دبئی پہنچ گئے ہیں جہاں وہ آئی سی سی کے عہدیداروں سے ملاقات بھی کریں گے جس میں چیمپئنز ٹرافی کے حوالے سے بھی بات ہوگی۔ تفصیلات کے مطابق پی سی بی ہابرڈ ماڈل قبول نہ کرنے کے اپنے مؤقف پر قائم ہے اور یہ بھی کہ اگر  بھارت اپنی ٹیم پاکستان نہیں بھیج رہا تو پاکستان بھی بھارت کے میچز کا بائیکاٹ کرے گا۔   واضح رہے کہ بھارت پاکستان آکر ٹورنامنٹ کھیلنے سے انکار کر چکا ہے جبکہ دوسری جانب پاکستان کسی بھی ہائبرڈ ماڈل قبول نہ کرنے کے اپنے مؤقف پر قائم ہے۔ ادھر  بھارتی ہٹ دھرمی کے باعث آئی سی سی تاحال شیڈول اعلان نہیں کر سکی ہے۔ آئی سی سی کو براڈ کاسٹرز کی جانب سے شیڈول کے جلد اعلان کے لیے دباؤ کا سامنا ہے اور براڈ کاسٹ رائٹس کے مطابق پاک بھارت میچ نہ ہونے پر انٹرنیشنل کرکٹ کونسل کو قانونی چارہ جوئی کا سامنا بھی کرنا پڑ سکتا ہے۔","sports"
"21","بلائنڈ ٹی ٹوئنٹی ورلڈ کپ:  بھارت کیخلاف حریف ٹیموں کو واک اوور دے دیا گیا","https://urdu.geo.tv/latest/387730-","بلائنڈ ٹی ٹوئنٹی ورلڈ کپ میں بھارت کے خلاف حریف ٹیموں کو واک اوور دے دیا گیا۔ بلائنڈ ٹی ٹوئنٹی ورلڈ کپ کل سے پاکستان میں شروع ہو رہا ہے، بھارتی حکومت کے فیصلے نے بھارتی بلائنڈ ٹیم کو ایونٹ میں شرکت سے محروم کیا۔ تاہم منتظمین نے ایونٹ کے میچز ری شیڈول کرنے کے بجائے بھارت کے خلاف ٹیموں کو واک اوور دے دیا۔ کل شیڈولڈ میچ میں بنگلا دیش، 24 نومبر کو جنوبی افریقا اور 25 نومبر کو پاکستان کو واک اوور مل گیا۔ اس کے علاوہ 26 نومبر کو افغانستان اور 29 نومبر کو نیپال کو بھارت سے میچ میں واک اوور ملا۔ واضح رہے کہ  بھارتی حکومت نے بلائنڈ کرکٹ ٹیم کو ٹی ٹوئنٹی ورلڈ کپ میں شرکت کرنے کے لیے این او سی دینے سے انکار کر دیا تھا۔ واک اوور ایک اصطلاح ہے جو کھیلوں میں استعمال ہوتی ہے، اس کا مطلب ہے کہ کسی ٹیم یا کھلاڑی کو بغیر مقابلہ کیے جیت دے دی جائے کیونکہ ان کا مخالف یا تو مقابلے میں شامل نہیں ہو سکایا  دستبردار ہو گیا۔ ہمیں افسوس ہے  کہ بھارتی بلائنڈ ٹیم بلائنڈ ٹی ٹوئنٹی ورلڈکپ میں شرکت نہیں کرے گی: سی اے بی آئی بھارتی حکومت نے بلائنڈ کرکٹ ٹیم کو  ٹی ٹوئنٹی ورلڈ کپ میں شرکت کرنے کے لیے این او سی دینے سے انکار کر دیا، ٹورنامنٹ  23 نومبر سے پاکستان میں شروع ہونا ہے۔ ","sports"
"22","اظہر علی کو پی سی بی میں اہم عہدہ مل گیا","https://urdu.geo.tv/latest/387697-","پاکستان کرکٹ ٹیم کے سابق کپتان اظہر علی کو پاکستان کرکٹ بورڈ کے یوتھ ڈیولپمنٹ کا سربراہ مقرر کردیا گیا۔ پی سی بی کے مطابق یہ رول اظہر علی کی موجودہ ذمہ داریوں کی توسیع ہوگی، اس وقت وہ قومی سلیکشن کمیٹی کے رکن کے طور پر بھی کام کر رہے ہیں، ان کی تقرری ریکروٹمنٹ کے عمل کے مطابق کی گئی ہے۔ اظہر علی نے 2002 میں آئی سی سی انڈر 19 کرکٹ ورلڈ کپ سے اپنے سفر کا آغاز کیا جس کے بعد وہ سینئر ٹیم میں آئے، 2010 سے 2022 تک کے کیرئیر میں انہوں نے 97 ٹیسٹ اور 53 ون ڈے میں پاکستان کی نمائندگی کی جب کہ انہوں نے 9 ٹیسٹ اور 31 ون ڈے میچوں میں قومی ٹیم کی کپتانی بھی کی۔   اظہر علی کا کہنا ہے میں اس اہم کردار کو نبھانے پر فخر محسوس کرتا ہوں اور پرجوش ہوں۔ انہوں نے مزید کہا کہ میں کلب اور ڈومیسٹک کرکٹ کھیلنے کے بعد یہ سمجھتا ہوں کہ مستقبل کے اسٹارز کی تشکیل میں گراس روٹ کی ترقی کا اہم کردار ہے، اس شعبے میں پہلے ہی اہم پیش رفت ہوئی ہے اور میں اپنے ساتھیوں کے ساتھ اپنے نوجوانوں کے ترقیاتی پروگرام کو مزید آگے بڑھانے کے لیے کام کرنے کا منتظر ہوں۔","sports"
"23","چیمپئنز ٹرافی کے شیڈول کی ڈیڈ لائن ختم، براڈ کاسٹرز کیا قدم اٹھاسکتے ہیں؟","https://urdu.geo.tv/latest/387680-","فروری میں پاکستان میں ہونے والی آئی سی سی چیمپئنز ٹرافی پر آئی سی سی، پاکستان اور بھارت کے درمیان ڈیڈلاک برقرار ہے جب کہ شیڈول کی ڈیڈ لائن ختم ہوگئی ہے۔ پاکستان اپنے مؤقف پر ڈٹا ہوا ہے کہ بھارت پاکستان نہیں آئے گا تو ہمیں کسی اور ملک میں کھیلنا قبول نہیں ہے، ٹورنامنٹ سے دستبردار ہونے کے لیے تیار ہیں۔ دوسری جانب بھارتی کرکٹ بورڈ کے سیکرٹری جے شاہ آئی سی سی ہیڈ کوارٹر دبئی پہنچ گئے ہیں ۔ محسن نقوی نے بھارت سے خاموشی سے بات چیت اور درمیانی راستہ اختیار کرنے کا مشورہ ماننے سے انکار کرکے آئی سی سی حکام کو پیغام پہنچا دیا ہے کہ اگر بھارت چیمپئنز ٹرافی کھیلنے نہیں آتا تو ہماری حکومت بھی بتا چکی ہے کہ بھارت سے نہ کھیلیں اس لیے جیسے کو تیسا کی پالیسی اختیار کی جائے گی، اس بار کسی بھی دباؤ میں ہائی برڈ ماڈل قبول نہیں کیا جائے گا۔   بھارت پاکستان نہیں آتا تو قانون کے مطابق نویں ٹیم سری لنکا کو شامل کیا جائے ، پھر بھی آئی سی سی بھارت کو شامل کرنے پر مصر ہے تو پھر پاکستانی ٹیم ٹورنامنٹ میں شرکت نہیں کرے گی۔ بھارت کی وجہ سے پیسہ آتا ہے تو پاکستان ٹیم کی اپنی اہمیت ہے، پاکستان نہ کھیلا تو بھارت کسی اور ٹیم کے ساتھ کھیل کر آئی سی سی کا خزانہ بھر دے۔ چیمپئنز ٹرافی شروع ہونے میں 90 سے کم دن رہ گئے ہیں لیکن ٹورنامنٹ میں تنازع پر باضابطہ کوئی پیشرفت نہیں ہوئی ہے۔ جے شاہ یکم دسمبر کو آئی سی سی چیئرمین بن جائیں گے۔ حددرجہ مصدقہ ذرائع کا کہنا ہے کہ بھارتی اسپانسرز، بھارتی براڈ کاسٹرز اور سب سے بڑھ کر بھارتی اثر و رسوخ میں کام کرنے والی آئی سی سی فرنٹ فٹ پر آنے کو تیار نہیں، ابھی تک پوسٹ مین کا کردار ادا کررہی ہے۔ اس نے پاکستان کو بھارتی بورڈ سے ڈائیلاگ شروع کرنے کا پیغام دیا ہے لیکن پی سی بی چیئرمین محسن نقوی نے واضح کردیا ہے کہ کسی سے کوئی بات نہیں کریں گے۔ ذرائع کے مطابق پاکستان کا مؤقف ہے کہ21اکتوبر کو آئی سی سی بورڈ میٹنگ میں پاکستان کو بھارت کے کسی اعتراض کا نہیں بتایا گیا تھا اس لیے پاکستان اسی پوزیشن پر قائم ہے جب کہ آئی سی سی کو لکھے گئے خط کا جواب ابھی تک نہیں آسکا ہے، پی سی بی کو یقین ہے کہ بھارتی بورڈ نے پاکستان نہ جانے سے متعلق زبانی بتایا ہے۔ اگر آئی سی سی کے پاس بھارتی حکومت یا بورڈ کا خط ہوتا تووہ پاکستان کو ضرور بتاتے۔ جے شاہ کے والد امیت شاہ، بھارت کے وزیر داخلہ ہیں اس لیے وہ اپنے والد کے اثر و رسوخ کی وجہ سے آئی سی سی کو زبانی ہی بھارتی بورڈ کا موقف بتاتے ہیں۔ واضح رہے کہ بھارتی ہٹ دھرمی کے باعث آئی سی سی تاحال شیڈول اعلان نہیں کر سکی ہے۔ آئی سی سی کو براڈ کاسٹرز کی جانب سے شیڈول کے جلد اعلان کے لیے دباؤ کا سامنا ہے اور براڈ کاسٹ رائٹس کے مطابق پاک بھارت میچ نہ ہونے پر انٹرنیشنل کرکٹ کونسل کو قانونی چارہ جوئی کا سامنا بھی کرنا پڑ سکتا ہے۔ دونوں ممالک کے غیرلچکدار موقف کے بعد آئی سی سی کا ہنگامی بورڈ اجلاس بلایا جاسکتا ہے جس میں اس معاملے پر تبادلہ خیال اور ووٹنگ کا امکان ہے۔ ذرائع کے مطابق بھارتی بورڈ پاکستان آمد اور پاکستان ہائبرڈ ماڈل پر راضی نہیں ہے۔","sports"
"24","فاسٹ بولر محمد عباس نے فرسٹ کلاس کرکٹ میں عمران خان کا ریکارڈ برابر کردیا","https://urdu.geo.tv/latest/387635-","پاکستانی فاسٹ بولر محمد عباس نے فرسٹ کلاس کرکٹ میں سابق کپتان عمران خان کا ریکارڈ برابر کردیا۔ محمد عباس فرسٹ کلاس کرکٹ میچ میں 13ویں مرتبہ 10 وکٹیں حاصل کرکے  قومی کرکٹ ٹیم کے سابق کپتان اور فاسٹ بولر عمران خان کے برابر آگئے۔ محمد عباس نے یہ سنگ میل قائداعظم ٹرافی کے پانچویں راؤنڈ میں لاہور بلیوز کی جانب سے کھیلتے ہوئے  فاٹا ریجن کے خلاف عبور کیا۔انہوں نے پہلی اننگ میں 22 اوورز میں 6 وکٹیں صرف 39 رنز دے کر حاصل کیں، جن میں 10 میڈن اوور بھی شامل تھے۔ْ دوسری اننگ میں بھی شاندار کارکردگی دکھاتے ہوئے محمد عباس نے 35 رنز کے عوض 4 وکٹیں حاصل کیں۔   فرسٹ کلاس کرکٹ میں 13 ویں بار  10 وکٹیں حاصل کرنے پر محمد عباس،  وسیم اکرم، وقار یونس اور عمران خان جیسے لیجنڈری فاسٹ بولرز کی فہرست میں شامل ہوگئے ہیں۔ محمد عباس اس فہرست میں عمران خان کے ساتھ تیسرے نمبر پر ہیں جب کہ وقار یونس  14 بار اور وسیم اکرم 16 بار 10 وکٹیں لے کر پہلے نمبر پر ہیں۔ اس کے علاوہ محمد عباس رواں قائداعظم ٹرافی کے دوسرے سب سے زیادہ وکٹیں لینے والے بولر بھی ہیں، انہوں نے اب تک 31 وکٹیں حاصل کی ہیں اور ان کی اوسط 14.39 اور اکانومی ریٹ صرف 2.35 ہے۔ محمد عباس نے اس ٹورنامنٹ میں سب سے زیادہ میڈن اوورز (60) بھی کیے ہیں۔ خیال رہے محمد عباس نے پاکستان کی جانب سے آخری ٹیسٹ میچ اگست 2021 میں ویسٹ انڈیز کے خلاف کھیلا تھا۔","sports"
"25","مجھے میڈیم پیسر کیوں بولا؟ بمراہ رپورٹر کے سوال پر  برا مان گئے","https://urdu.geo.tv/latest/387624-","بھارت اور آسٹریلیا کے درمیان بارڈر گواسکر ٹرافی کا آغاز کل سے ہونے جارہا ہے، دونوں ٹیموں کے درمیان 5 میچز کی ٹیسٹ سیریز کھیلی جائے گی۔ بھارتی کپتان روہت شرما کے ہاں بیٹے کی پیدائش ہوئی ہے جس وجہ سے وہ بھارتی ٹیم کو دوسرے ٹیسٹ میں جوائن کریں گے۔ سیریز کے پہلے میچ میں کپتان روہت شرما کی غیر موجودگی میں فاسٹ بولر جسپریت بمراہ بھارتی ٹیم کی قیادت کریں گے۔ آسٹریلیا کے خلاف پہلے ٹیسٹ میچ سے قبل پرتھ میں بھارتی کپتان جسپریت بمراہ نے پریس کانفرنس کی اور بھارت کی سیریز کی تیاری کے حوالے سے گفتگو کی۔ اس دوران بمراہ ایک رپورٹر کی جانب سے خود کو 'میڈیم پیسر' پکارے جانے پر تھوڑا برا مان گئے۔ رپورٹر نے بمراہ سے سوال کیا کہ ایک میڈیم پیسر آل راؤنڈر کے طور پر بھارت کی کپتانی کرنے پر آپ کیسا محسوس کررہے ہیں؟ یہ سن کر بمراہ نے فوراً سے رپورٹر کو کہا کہ میڈیم پیسر؟ میں نے 150 کی اسپیڈ سے بھی بولنگ کی ہے، آپ مجھے فاسٹ بولر کہہ سکتے ہو ۔ انہوں نے کہاکہ میں خود کو فاسٹ بولر کپتان کے طور پر نہیں دیکھ رہا، میں بھارتی کھلاڑی ہوں اور میرا کام اپنا بیسٹ دینا اور ٹیم کو آگے لے جانا ہے۔ بمراہ نے مزید کہا کہ سیریز کے لیے ہماری کافی اچھی تیاری ہے، ٹیم میں نئے کھلاڑی بھی ہیں، سیریز میں اچھا کھیل پیش کرنے کی کوشش کریں گے۔","sports"
"26","’ہم فنڈ نہ دیں تو پاکستان کی کرکٹ تباہ ہو جائے‘، بھارتی اینکر کی بڑھک پر پاکستانی صحافی نے بولتی بند کردی","https://urdu.geo.tv/latest/387598-","   چیمپئنز ٹرافی کے لیے بھارت کے پاکستان آنے سے انکار کے باعث جہاں آئی سی سی کے لیے مشکلات کھڑی ہو گئی ہیں وہیں بھارتی میڈیا بھی بڑھ چڑھ کر اس حوالے سے پروپیگنڈا کر رہا ہے کہ بھارتی ٹیم کے بغیر ٹورنامنٹ ہو ہی نہیں سکتا۔ بھارتی میڈیا پر پروپیگنڈا کیا جا رہا ہے کہ چیمئنز ٹرافی بھارتی کرکٹ بورڈ کے کہنے پر ہائبرڈ ماڈل کے تحت کھیلی جائیگی اور بھارت کے میچز دبئی میں ہوں گے تاہم چیئرمین پاکستان کرکٹ بورڈ دو ٹوک الفاظ میں آئی سی سی اور بھارت پر واضح کر چکے ہیں کہ چیمپئنز ٹرافی پاکستان میں ہی ہو گی اور کوئی ہائبرڈ ماڈل قابل قبول نہیں ہے۔ اس حوالے سے پاکستان کرکٹ بورڈ آئی سی سی کو خط لکھ کر بھارت کے پاکستان آنے سے انکار کی تحریری وجوہات بھی طلب کر چکا ہے۔ اب اس معاملے پر بھارت کے متنازع اینکر ارناب گوسوامی کی پاکستانی صحافی کے ذریعے کلاس کی ویڈیو سوشل میڈیا پر خوب وائرل ہو رہی ہے۔ بھارتی صحافی کی جانب سے چیمپئنز ٹرافی کے معاملے پر اپنے پروگرام میں پاکستانی صحافی حافظ عمران کو مدعو کیا گیا، دوران گفتگو ارناب گوسوامی نے کہا کہ ہم کرکٹ باس ہیں، آپ کو یہ سمجھنا چاہیے کہ آپ کے پاس اتنے پیسے نہیں ہیں کہ آپ بھارت کو کنٹرول کر سکیں، اگر بھارت کے وزیراعظم کہیں کہ ہم پاکستانی کرکٹ کی فنڈنگ نہیں کریں گے تو پاکستان کی  پوری کرکٹ تباہ ہو جائے گی، یہ سچائی ہے جسے آپ کو قبول کرنا پڑے گا، آپ ہم سے لڑائی کی کوشش کر رہے ہیں لیکن نہیں کر سکتے۔ بھارتی اینکر ارناب گوسوامی کے جملے پر پاکستانی صحافی حافظ عمران نے جواب دیتے ہوئے کہا کہ آپ کوئی باس نہیں ہیں، آپ کے پاس ہماری طرف دیکھنے کے علاوہ کوئی چارہ نہیں ہے۔ پاکستانی صحافی کا کہنا تھا یہ آپ لوگوں کی بہت بڑی غلط فہمی ہے کہ آئی سی سی کی فنڈنگ بھارت کرتا ہے، اگر آئی سی سی کی فنڈنگ بھارت کرتا ہے تو کیا وہ بھارت بمقابلہ بھارت سے آتا ہے، ایسا نہیں ہے بلکہ یہ ریونیو بھارت کے پاکستان، انگلینڈ، آسٹریلیا، بنگلا دیش اور دیگر ممالک کے ساتھ کھیل کر آتا ہے، اگر آپر کو اپنی مارکیٹ پر اتنا ہی غرور ہے تو آپ اپنی الگ دنیا بنائیں اور دنیا سے الگ ہو جائیں، کہیں کہ ہم صرف آپس میں ہی کرکٹ کھیلیں گے انڈیا اے کھیلے گا، مہاراشٹر کے ساتھ کھیلیں گے، یوپی کے ساتھ کھیلیں گے، ممبئی اور دہلی کے ساتھ کھیلیں گے۔ حافظ عمران کے جواب پر بھارتی صحافی انہیں بار بار ٹوکتے رہے لیکن پاکستانی صحافی نے اپنی بات جاری رکھتے ہوئے کہا کہ آپ نے سوال کیا تو پھر جواب سنیں جو کہ حقیقت ہے، جب آپ دنیا کے ساتھ کرکٹ کھیل رہے ہیں تو سارے کرکٹ بورڈ بزنس پارٹنر ہیں، سب  کرکٹ کھیلتے ہیں اور پیسہ کماتے ہیں، ہماری وجہ سے آپ کی انڈسٹری چل رہی ہے۔ پاکستانی صحافی کی جانب بھارتی صحافی کو بار بار ٹوکے جانے پر کہنا تھا کہ اگر آپ کو جواب پسند نہیں آیا تو میرے پاس اس کا بھی علاج ہے، بھارتی میڈیا عوام کو غلط چیز بتاتا ہے کہ ہم فنڈ کرتے ہیں، یہ فنڈنگ نہیں بلکہ کاروباری شراکت داری ہے، یہ سب اپنا حصہ لیتے ہیں۔ انہوں نے ارناب گوسوامی کی بات کاٹتے ہوئے کہا آپ کسی بزنس مین کے پاس جائیں اور پوچھیں کہ اگر آپ اکیلے کھیل رہے ہوں گے تو کیا پیسے کما سکتے ہیں لیکن مسئلہ یہ ہے کہ آپ حقیقت سننا نہیں چاہ رہے۔","sports"
"27","سابق ٹیسٹ کرکٹر نذیر جونیئر انتقال کرگئے","https://urdu.geo.tv/latest/387573-","لاہور: پاکستان کے سابق ٹیسٹ کرکٹر نذیرجونیئر  انتقال کرگئے۔ سابق ٹیسٹ کرکٹر نذیر جونیئر کے اہلخانہ نے ان کے انتقال کی تصدیق کی ہے۔ نذیر جونیئر کے اہل خانہ کا بتانا ہے کہ وہ چند روز سے شدید علیل تھے اورگزشتہ روز طبیعت زیادہ خراب ہونے پر اسپتال لے جایا گیا۔ سابق ٹیسٹ کرکٹر نذیر جونیئر نے پاکستان کیلئے 14 ٹیسٹ اور 4 ون ڈے میچز کھیل رکھے ہیں اہل خانہ کے مطابق نذیر جونیئر 5 برس قبل ٹریفک حادثے میں زخمی ہوئے تھے جس کے بعد ان کی طبیعت خراب رہنے لگی تھی۔ واضح رہے  کہ نذیر جونیئر کی طبعیت خراب ہونے پر ان کے بیٹے نعمان نذیر  نے کچھ روز قبل پی سی بی اور اعلیٰ حکام سے علاج  کیلئے   اپیل بھی کی تھی۔ سابق ٹیسٹ کرکٹر نذیر جونیئر نے پاکستان کیلئے 14 ٹیسٹ اور 4 ون ڈے میچز کھیل رکھے ہیں  جب کہ انہوں نے مجموعی طور پر 37 وکٹیں حاصل کی تھیں۔","sports"
"28","بیٹر کے زوردار شاٹ نے امپائر کے منہ کا حلیہ بگاڑ دیا، بری حالت میں اسپتال منتقل","https://urdu.geo.tv/latest/387565-","آسٹریلوی امپائر کے منہ پر بیٹر کی زوردار گیند آلگی جس نے امپائر کو نازک حالت میں اسپتال پہنچا دیا۔ غیر ملکی میڈیا رپورٹس کے مطابق پرتھ میں کھیلے گئے ایک مقامی میچ کے دوران آسٹریلوی امپائر ٹونی ڈی نوبریگا کے چہرے پر گیند لگ گئی جس سے ان کے چہرے کا حلیہ بگڑ گیا۔ میچ میں بیٹر نے اسٹریٹ ڈرائیو شاٹ کھیلا جس کے بعد گیند سیدھی امپائر کے چہرے پر لگی جس سے ان کے چہرے پر شدید چوٹیں آئیں اور انہیں اسپتال بھی جانا پڑا۔   ڈاکٹرز کا بتانا ہے کہ آسٹریلوی امپائر اسپتال میں داخل ہیں، ان کی کوئی ہڈی نہیں ٹوٹی پھر بھی ان کا آپریشن کیے جانے کا امکان ہے۔ سوشل میڈیا پر امپائر کی تصویر سامنے آنے کے بعد ان کے لیے نیک خواہشات کا اظہار کیا جا رہا ہے۔ واضح رہے کہ  ٹونی ڈی نوبریگا سے قبل بھی فیلڈ پر کئی ایسے واقعات رونما ہوچکے ہیں، 2019 میں 80 سالہ امپائر جان ولیمز ویلز میں گیند لگنے سے ہفتوں تک کوما میں رہنے کے بعد چل بسے تھے۔ اسی طرح اسرائیلی امپائر ہلیل آسکر 2014 میں اس وقت ہلاک ہو گئے تھے جب ایک گیند سٹمپ سے باہر نکل کر ان کے سر میں لگی تھی۔","sports"
"29","کیا فخر زمان کی ٹیم میں واپسی ہوگی؟ ہیڈ کوچ نے لب کشائی کردی","https://urdu.geo.tv/latest/387556-","وائٹ بال فارمیٹ میں قومی ٹیم کے عبوری ہیڈ کوچ عاقب جاوید نے فخر زمان کو واریئر قرار دیا ہے۔ لاہور میں میڈیا سے گفتگو کرتے ہوئے عاقب جاوید نے کہا کہ فخر زمان کے جیسے ہی فٹنس مسائل حل ہوتے ہیں، انہیں منتخب کر لیں گے، اس میں کوئی شک نہیں کہ فخر زمان میچ واریئر ہیں۔ انہوں نے کہا کہ کوچنگ میرے لیے نئی نہیں، 22 سال سے اس سے منسلک ہوں اور ڈبل رول کی وجہ سے کوئی مسئلہ نہیں ہوگا، سلیکشن کمیٹی میں پہلے ذمہ داری ملی، سلیکشن سے متعلق مثبت نتائج سامنے آئے ہیں۔ فخر زمان کو نہ سینٹرل کنٹریکٹ ملا اور نہ ہی وائٹ بال ٹیم میں جگہ مل سکی جب کہ سوشل میڈیا پوسٹ سے قبل فخر کا نام کپتان کی دوڑ میں بھی لیا جا رہا تھا۔   فخر زمان نے انگلینڈ کے خلاف سیریز کے 2 میچز میں بابراعظم کو آرام دیے جانے پر پی سی بی کے فیصلے پر سوال اٹھایا تھا۔ انہوں نے سوشل میڈیا پر جاری بیان میں بھارتی کرکٹر ویرات کوہلی کی مثال دی تھی کہ جب وہ آؤٹ آف فارم تھے تو انہیں آرام نہیں دیا گیا تھا تو بابر کو کیوں دیا گیا جس کے بعد فخر کو شوکاز نوٹس جاری کیا گیا تھا۔ بعدازاں فخر زمان نے شوکاز نوٹس کا جواب دیتے ہوئے کہا کہ بابراعظم دنیا کے بہترین بیٹرز میں سے ایک ہیں، وہ اچھے دوست بھی ہیں اس لیے اظہار خیال کیا تھا۔ شوکاز نوٹس کے جواب میں فخر زمان نے کہا کہ پی سی بی کے سینٹرل کنٹریکٹ کا خیال اعظم کو موقع ملنا چاہیےتھا۔ بعدازاں خبریں سامنے آئیں کہ انہیں دورہ آسٹریلیا کے لیے اسکواڈ حصہ نہیں بنایا گیا ہے کیونکہ وہ انجری کا شکار ہیں۔","sports"
"30","پی سی بی کے سی او او ⁩سمیر احمد آئی سی سی چیمپئنز ٹرافی کے  ڈائریکٹر مقرر","https://urdu.geo.tv/latest/387560-","پاکستان کرکٹ بورڈ نے پی سی بی کے چیف آپریٹنگ آفیسر (سی او او) سمیر احمد سید کو پاکستان میں شیڈول آئی سی سی چیمپئنز ٹرافی 2025 کے لیے ٹورنامنٹ ڈائریکٹر مقرر کردیا۔ پی سی بی کے چیئرمین محسن نقوی کا کہنا ہے کہ سمیراحمد ایک غیر معمولی منظم پروفیشنل ہیں جن میں انتظامی مہارت  کے ساتھ ساتھ  کرکٹ کے لیے غیر متزلزل جذبہ بھی موجود ہے اور مجھے یقین ہے کہ وہ کھلاڑیوں، آفیشلز اور شائقین کے لیے ناقابل فراموش آئی سی سی چیمپئنز ٹرافی  پیش کریں گے، آئی سی سی چیمپیئنز ٹرافی 2025 پاکستان کی عالمی معیار کی کرکٹ کی میزبانی کی صلاحیت کو ظاہر کرنے کا وعدہ کرتی ہے۔   انہوں نے کہا ہے کہ دنیا بھر سے کھلاڑیوں اور شائقین کا خیرمقدم کرتے ہوئے یہ ان کے لیے ایک خوبصورت تجربہ ہوگا کہ وہ کھیل کے لیے اس  ملک کے جذبے اور مشہور مہمان نوازی کو دیکھ سکیں گے۔ یہ ٹورنامنٹ پاکستان کی حالیہ تاریخ میں کھیلوں کے سب سے بڑے ایونٹ کے طور پر ایک تاریخی سنگ میل ہے اور عالمی کرکٹ برادری اس بات کا یقین کرسکتی ہے کہ  سمیراحمد کی قیادت میں یہ ایونٹ  پاکستان کے شاندار معیار کے مطابق ہوگا۔ ٹورنامنٹ ڈائریکٹر سمیر احمد سید کا کہنا ہے کہ میں اس ٹورنامنٹ کے لیے یہ اہم ذمہ داری سنبھالنے کے لیے  پرجوش ہوں اور اعزاز سمجھتا ہوں جو پاکستان کرکٹ بورڈ، ہمارے مداحوں اور سپورٹرز کے لیے بہت اہمیت رکھتا ہے۔ سمیر احمد نے کہا کہ تیاریاں پہلے سے ہی اچھی ہیں، اسٹیڈیم کی اپ گریڈیشن تکمیل کے قریب ہے اور آئی سی سی کے ساتھ اہم بات چیت جاری ہے۔ ہماری تجربہ کار ایونٹس ٹیم، جس نے کامیابی کے ساتھ نو ملٹی ٹیم  ایچ بی ایل پاکستان سپر لیگ کی منصوبہ بندی اور اس پر عمل درآمد کیا ہے جن میں سے آخری پانچ پاکستان میں ہوئی ہیں اور مجھے امید ہے کہ یہ چیمپئنز ٹرافی کی کامیابی میں بھی اہم کردار ادا کرے گی۔ ان کا کہنا تھا کہ میں ان کے ساتھ ساتھ انٹرنیشنل کرکٹ کونسل کے ساتھ مل کر کام کرنے کے لیے ُپرعزم ہوں اور آئی سی سی چیمپئنز ٹرافی کے پچھلے ایڈیشنز میں جو معیار مقرر کیے گئے تھے ان معیار کو مزید بہتر کرنے میں کوئی کسر نہیں چھوڑوں گا۔","sports"
"31","آئی سی سی چیمپئنز ٹرافی کراچی کی برنس روڈ فوڈ اسٹریٹ پہنچ گئی، فینز کا رش","https://urdu.geo.tv/latest/387517-","  آئی سی سی چیمپئنز ٹرافی کی ٹرافی کراچی کی برنس روڈ فوڈ اسٹریٹ پہنچ گئی۔ کراچی میں برٹش روڈ فوڈ اسٹریٹ پر ٹرافی کا فوٹو شوٹ کیا گیا جس کے بعد فینز کی ایک بڑی تعداد برنس روڈ پر ٹرافی دیکھنے جمع ہوگئی۔ فینز نے آئی سی سی چیمپئنز ٹرافی کی ویڈیوز اور تصاویر بنائیں۔ٹرافی کا برنس روڈ پر واقع ایک قدیم بلڈنگ کی بالکونی میں بھی فوٹو شوٹ کیا گیا۔ واضح رہے کہ آئی سی سی چیمپئنز ٹرافی کی ٹرافی اسلام اباد، ٹیکسلا، خانپور، ایبٹ آباد ، گلیات، ٹھنڈیانی اور مری کا دورہ بھی کرچکی ہے۔ آئی سی سی چیمپئنز ٹرافی کی ٹرافی کو آج دوپہر کراچی پہنچایا گیا تھا۔ یہ ٹرافی 25 نومبر تک کراچی میں رہے گی۔ گزشتہ روز  آئی سی سی نے بھارتی کرکٹ بورڈ کے اعتراض پر پاکستان کو چیمپئنز ٹرافی آزاد کشمیر لے جانے سے روک دیا تھا پی سی بی نے جمعرا ت کو چیمپئنز ٹرافی 2025  کی ٹرافی کو پاکستان میں اسکردو ، ہنزہ اور مظفر آباد کے علاقوں میں لے جانے کے شیڈول کا اعلان کیا تھا۔ ","sports"
"32","کیا بابر آئندہ ٹی ٹوئنٹی ٹیم میں شامل ہوں گے؟ ہیڈ کوچ عاقب جاوید نے لب کشائی کردی","https://urdu.geo.tv/latest/387511-","  پاکستان وائٹ بال کرکٹ ٹیم کے عبوری ہیڈ کوچ  عاقب جاوید نے قومی ٹیم کے اسٹار بیٹر بابر اعظم کی ٹی ٹوئنٹی ٹیم میں جگہ ہونے یا نہ ہونے کے حوالے سے لب کشائی کر دی۔ بابر اعظم اس وقت تمام فارمیٹس میں خراب فارم سے گزر رہے ہیں، حال ہی میں آسٹریلیا کے خلاف 3 میچوں کی ٹی ٹوئنٹی سیریز میں وہ مایوس کن کارکردگی کا مظاہرہ کرتے ہوئے صرف 47 رنز بنا سکے۔ اس سیریز میں پاکستان کو آسٹریلیا کے ہاتھوں وائٹ واش کا سامنا کرنا پڑا۔ آسٹریلیا کے خلاف سیریز میں بابر کی کارکردگی پر تبصرہ کرتے ہوئے گزشتہ دنوں سابق کرکٹر باسط علی نے دعویٰ کیا تھا کہ آسٹریلیا کے خلاف تیسرا ٹی ٹوئنٹی میچ اس فارمیٹ میں بابر کا آخری میچ ہو سکتا ہے۔ باسط علی نے ایک ٹی وی پروگرام کے دوران کہا کہ عاقب جاوید کے ہیڈ کوچ بننے کے بعد بابر کا یہ آخری ٹی ٹوئنٹی میچ ہو سکتا ہے کیوں کہ عاقب بابر کے ناقدین میں سے ایک ہیں۔ تاہم عاقب جاوید نے بدھ کو میڈیا سے گفتگو کرتے ہوئے باسط کے اس دعوے کو مکمل طور پر مسترد کیا اور بابر کی قومی ٹیم کے لیے سالوں کی خدمات کو  یاد دلایا۔ عاقب جاوید نے کہا کہ سینیئر کھلاڑی جیسے کہ بابر اور رضوان کی ٹیم میں ایک اہمیت ہے۔ انہوں نے پاکستان کے لیے سالوں تک کارکردگی دکھائی ہے۔ ہر شخص کی اپنی رائے ہوتی ہے لیکن ہمارا فوکس کسی انفرادی کھلاڑی کو نشانہ بنانے پر نہیں ہے۔   انہوں نے مزید کہا کہ ہر کسی نے دیکھا کہ بابر نے آخری 3 ون ڈے میچوں میں کیسا کھیلا، جب آپ کوچ یا سلیکٹر بنتے ہیں، تو یہ انفرادی پسند یا ناپسند کی بات نہیں ہوتی، آپ کا مقصد پاکستان کرکٹ کو بہتر بنانا ہوتا ہے۔ عاقب جاوید نے کہا کہ ہمارا فوکس صرف پاکستان کرکٹ کو بہتر بنانے پر ہے۔ اس کےعلاوہ پاکستان وائٹ بال ٹیم کے ہیڈ کوچ عاقب جاوید کا کہنا تھا کہ ابھی  فوکس ون ڈے کرکٹ اور چیمپنز ٹرافی پر ہے ، فخر زمان کے ساتھ فٹنس مسائل ہیں ،حل ہو جائیں گے تو وہ ٹیم میں شامل ہوں گے ۔","sports"
"33","میسی کا 14 سال بعد بھارت میں فٹبال میچ کھیلنے کا امکان","https://urdu.geo.tv/latest/387501-","بھارت میں کرکٹ کو جتنا پسند کیا جاتا ہے اتنا ہی فٹبال کا کھیل بھی عوام میں مقبول ہو رہا ہے،ایسے میں اب  بھارتی فٹبال فینز کے لیے ایک بڑی خوشخبری بھی سامنے آئی ہے۔ فٹبال کی دنیا کی بات کریں تو 2 کھلاڑیوں کا ذکر ہر زبان پر ہوگا، وہ نام پرتگال کے کرسٹیانو رونالڈو اور ارجنٹائن کے لیونل میسی کا ہے۔ تمام فٹبال شائقین کی خواہش ہوتی ہے کہ وہ میسی یا رونالڈو میں سے کسی کو بھی اپنے ملک میں کھیلتے ہوئے دیکھیں۔اس بار بھارتی شائقین کی ایک ایسی ہی خواہش پوری ہونے جارہی ہے۔ بھارتی میڈیا کی رپورٹس کے مطابق ارجنٹائن کے اسٹار فٹبالر لیونل میسی اگلے سال بھارت میں فٹبال میچ کھیلنے آئیں گے۔ رپورٹس میں بتایا گیا ہے کہ بھارتی ریاست کیرالہ کے وزیر کھیل نے بدھ کو انکشاف کیا کہ ارجنٹائن کی فٹبال ٹیم، بشمول لیجنڈ کھلاڑی لیونل میسی، اگلے سال ایک انٹرنیشنل میچ  کھیلنے کے لیے کیرالہ آئیں گے۔   کیرالہ کے وزیر کھیل نے پریس کانفرنس میں کہا کہ یہ میچ مکمل طور پر ریاستی حکومت کی نگرانی میں منعقد کیا جائے گا۔اس کے  تمام مالی اخراجات ریاست کے تاجر اٹھائیں گے۔ واضح رہے کہ میسی نے اس سے قبل 2011 میں بھارت میں ایک میچ کھیلا تھا۔ بھارت میں 2011 میں ارجنٹائن اور وینزویلا کے درمیان ایک بین الاقوامی دوستانہ میچ کھیلا گیا تھا، یہ میچ بغیر کسی گول کے برابر رہا تھا۔","sports"
"34","22 گرینڈ سلیم ٹائٹل جیتنے والے نڈال کا کیریئر شکست کیساتھ اختتام پذیر ","https://urdu.geo.tv/latest/387490-","  ٹینس کی دنیا کے نامور اسٹار اور کلے کورٹ کے کِنگ اسپین کے رافیل نڈال کا  انٹرنیشنل کیریئر اختتام پذیر ہو گیا۔ 22 گرینڈ سلیم    ،اولمپکس میں سونے کا تمغہ اور  92 اے ٹی پی  ٹائٹل سمیت  بے شمار اعزاز اپنے نام کرنے والے اسپینش اسٹار کو آخری میچ میں شکست کا سامنا کرنا پڑا۔ منگل کو کیریئر کے آخری میچ میں نڈال کو ڈیوس کپ ٹائی کے سنگلز میں ہالینڈ کے Botic van de Zandschulp نے اسٹریٹ سیٹس میں شکست دی ۔ اپنے کیریئر کے آخری میچ  کے بعد ٹینس کورٹ کو خیر باد کہتے ہوئے نڈال تھوڑے جذباتی بھی دکھائی دیے۔ الوداعی میچ کے بعد ٹینس ایریا میں نڈال کے شاندار کیریئر کی جھلکیاں بھی دکھائی گئیں، راجر فیڈرر، نوواک جوکووچ ، سرینا ولیمز سمیت دنیا کے نامور کھلاڑیوں نے رافیل نڈال کو خراج تحسین پیش کیا۔ نڈال نے اپنے کیریئر کا آغاز 2001 میں 15 برس کی عمر میں کیا تھا، اس دوران انہوں نے 14 فرنچ اوپن سمیت 22 گرینڈ سلیم ٹائٹل حاصل کیے، ان میں 4 یوا یس اوپن اور 2، 2 بار آسٹریلین اوپن اور ومبلڈن چیمپئن شپ بھی اپنے نام کی۔ بائیں ہاتھ سے کھیلنے والے نڈال کلے کورٹ کے کِنگ کہلائے جاتے تھے، نڈال نے 38 اے ٹی پی ماسٹرز ٹائٹل کے علاوہ 2008 میں اولمپک گولڈ میڈل اور چار بار اپنے ملک کے لیے ڈیوس کپ ٹائٹل بھی جیتا، وہ 209 ہفتے انٹرنیشنل ٹینس رینکنگ میں نمبر ون بھی رہے۔ واضح رہے کہ نڈال نے گزشتہ ماہ  ٹینس کے کھیل سے ریٹائرمنٹ کا اعلان کیا تھا، انہوں نے کہا تھا کہ وہ نومبر میں ڈیوس کپ کے بعد انٹرنیشنل ٹینس کو الوادع کہہ دیں گے۔ نڈال آئندہ ماہ نومبر میں ڈیوس کپ کے بعد انٹرنیشنل ٹینس کو الوادع کہہ دیں گے۔ دنیائے ٹینس کے عظیم کھلاڑی اور 20 گرینڈ سَلم ٹائٹل جیتنے والے راجر فیڈرر لیور کپ میں آخری بار ایکشن میں نظر آئے ","sports"
"35","ٹی ٹوئنٹی رینکنگ جاری: بابر اعظم اور  محمد رضوان کی تنزلی","https://urdu.geo.tv/latest/387467-","دبئی: انٹرنیشنل کرکٹ کونسل نے ٹی ٹوئنٹی کرکٹرز کی نئی  رینکنگ جاری کردی۔ آئی سی سی  کی جانب سے جاری  ٹی ٹوئنٹی بیٹرز کی نئی  رینکنگ  میں آسٹریلیا کے ٹریوس ہیڈکا پہلا نمبربرقرار ہے جب کہ انگلینڈ کے فل سالٹ دوسرے نمبر پر ہیں۔ بھارت کے تلک ورما نے اونچی چھلانگ لگائی اور وہ 69 درجے ترقی کے بعد تیسرے نمبر پرپہنچ گئے ہیں۔ فہرست میں بھارت کے  سوریا کمار یادیو  ایک درجے تنزلی کے بعد چوتھے، بابراعظم  ایک درجے تنزلی کے بعد  پانچویں اور  محمد رضوان ایک درجے تنزلی کے بعد چھٹے نمبر پر چلےگئے ہیں۔ ٹی ٹوئنٹی بولرزکی رینکنگ میں انگلینڈ کے عادل رشید کا پہلا نمبر ہے، اس فہرست میں   سری لنکا کے وینندو ہسرنگا دوسرے اور  آسٹریلیا کے ایڈم زمپا5  درجے ترقی کے بعد تیسرے نمبر پرآگئے ہیں۔ ٹاپ  ٹوئنٹی بولرز کی فہرست میں حارث رؤف 4 درجے ترقی کے بعد 20 ویں نمبرپر آگئے ہیں، حارث رؤف ٹاپ ٹوئنٹی میں واحد پاکستانی بولر ہیں۔ ٹی ٹوئنٹی آل راؤنڈرز کی رینکنگ میں بھارت کے ہاردک پانڈیا پہلی پوزیشن پرموجود ہیں، نیپال کے دیپندرا سنگھ ایری کی دوسری پوزیشن برقرار ہے جب کہ انگلینڈ کے لیام لیونگسٹن 2 درجے تنزلی کے بعد تیسری پوزیشن پرچلے گئے ہیں۔","sports"
"36","ورلڈکپ سے دستبرداری کے بعد بھارتی بلائنڈ کرکٹ ایسوسی ایشن کا ورلڈ بلائنڈ کرکٹ کو خط","https://urdu.geo.tv/latest/387460-","بھارتی بلائنڈ کرکٹ ایسوسی ایشن نے بلائنڈ ٹی ٹوئنٹی ورلڈکپ میں عدم شرکت سے متعلق  ورلڈ بلائنڈ کرکٹ کو  خط لکھ دیا۔ بھارتی بلائنڈ کرکٹ ایسوسی ایشن (سی اے بی آئی) کی جانب سے لکھے گئے خط میں کہا گیا ہے کہ بھارتی حکومت نے پاکستان میں ہونے والے ایونٹ میں شرکت کی کلیئرنس نہیں دی لہٰذا ہمیں افسوس ہے  کہ بھارتی بلائنڈ ٹیم بلائنڈ ٹی ٹوئنٹی ورلڈکپ میں شرکت نہیں کرے گی۔ خط میں بھارتی بلائنڈ کرکٹ ایسوسی ایشن کا مؤقف ہے کہ ٹورنامنٹ کے لیے تمام تیاریاں مکمل کر رکھی تھیں، ہماری نیک خواہشات منتظمین کے ساتھ ہیں۔ واضح رہے کہ بلائنڈ ٹی ٹوئنٹی ورلڈکپ 23 نومبر سے لاہور میں شروع ہورہا ہے لیکن بھارتی حکومت نے بلائنڈ کرکٹ ٹیم کو ٹی ٹوئنٹی ورلڈکپ میں شرکت کرنے کے لیے این او سی دینے سے انکار کردیا تھا۔ ہمیں نہیں علم کہ انہوں نے دستبردار ہونے کا فیصلہ کیا ہے،  بلائنڈ ٹی ٹوئنٹی ورلڈ کپ شیڈول کے مطابق ہوگا: سلطان شاہ بھارتی حکومت نے بلائنڈ کرکٹ ٹیم کو  ٹی ٹوئنٹی ورلڈ کپ میں شرکت کرنے کے لیے این او سی دینے سے انکار کر دیا، ٹورنامنٹ  23 نومبر سے پاکستان میں شروع ہونا ہے۔ ","sports"
"37","بھارتی ہٹ دھرمی، چیمپئنز ٹرافی کے شیڈول کے اعلان میں مزید تاخیرکا خدشہ","https://urdu.geo.tv/latest/387439-","لاہور : پاکستان اور بھارت کے درمیان معاملات طے نہ پانے کے سببچیمپئنز ٹرافی2025   کے شیڈول  کے اعلان میں مزید تاخیر کا امکان ہے۔ ذرائع کے مطابق چیمپئنز ٹرافی پر پاکستان اور بھارت کے درمیان تنازع تاحال جاری ہے،  بھارت پاکستان آکر ٹورنامنٹ کھیلنے سے انکار کر چکا ہے تو دوسری طرف چیمپئنزٹرافی ہائی برڈماڈل پر تسلیم نہ کرنے  پر پاکستان کرکٹ بورڈ بھی اپنے مؤقف پر قائم ہے۔ ذرائع کا کہنا ہے کہ  پی سی بی کے اپنے مؤقف پر ڈٹے رہنے سے پیش رفت نہیں ہورہی لہٰذا موجودہ صورتحال میں شیڈول کا اعلان اگلے 24گھنٹے میں مشکل ہے۔ ذرائع نے بتایا کہ اسٹیک ہولڈرز نے لچک دکھائی تو پھر شیڈول کا اعلان  ایک دو روز میں ممکن ہوسکے گا۔ دوسری جانب  اسٹیک ہولڈر شیڈول کے مطابق باہمی اتفاق کے ساتھ  ایونٹ کے انعقاد کے حق میں ہیں۔ ادھر براڈ کاسٹرز اور کمرشل پارٹنرز پاک بھارت میچ کے بغیر شیڈول تسلیم  نہ کرنے کے مؤقف پر قائم ہیں،  براڈ کاسٹرز نے پاک بھارت میچ نہ ہونے کی صورت میں قانونی چارہ جوئی کا  بھی بتا دیا ہے۔ واضح رہے کہ انٹرنیشنل کرکٹ کونسل جے شاہ کے ذمےداریاں سنبھالنے سے قبل شیڈول کے معاملے کوحل کرنے کے لیے کوشاں ہیں جب کہ بھارتی بورڈ کے سیکرٹری جے شاہ  یکم دسمبر کو چیئرمین آئی سی سی کی ذمےداریاں سنبھالیں گے۔ پاکستان کرکٹ بورڈ کے چیئرمین محسن نقوی کہہ چکے ہیں کہ چیمپئنز ٹرافی پاکستان میں ہی ہوگی اور اگر بھارت کو تحفظات ہیں تو ہم سے بات کرے۔  بھارت پاکستان آکر ٹورنامنٹ کھیلنے سے انکار کر چکا ہے جبکہ پاکستان کسی بھی ہائبرڈ ماڈل قبول نہ کرنے کے اپنے مؤقف پر قائم ہے۔ آئی سی سی کے ملٹی نیشنل پارٹنرز اور ایونٹ سے جڑنے والے مقامی اسپانسرز اس تاخیر کی وجہ سے اپنی برانڈ ایکٹیویٹیز اور کمرشل پلانز ترتیب دینے میں مشکل کا شکار ہیں: ذرائع ","sports"
"38","کیا ذاکر نائیک بھارتی انکار کی وجہ بنے؟ چیمپئنز ٹرافی سے متعلق وکرانت گپتا نے عجیب منطق پیش کردی","https://urdu.geo.tv/latest/387441-","چیمپئنز ٹرافی کے لیے بھارتی ٹیم کے پاکستان نہ آنے پر بھارت کے معروف اسپورٹس صحافی وکرانت گپتا نے عجیب منطق پیش کردی۔ وکرانت گپتا نے  بھارتی کرکٹ ویب سائٹ کے سوشل میڈیا پلیٹ فارم پر بات چیت کرتے ہوئے بھارتی ٹیم کے پاکستان نہ آنے کے فیصلے کو مذہبی اسکالر ذاکر نائیک کے دورہ پاکستان سے جوڑا۔ اسپورٹس صحافی نے کہا کہ بھارت نے پاکستان کو دہشتگرد تنظیموں اور افراد کی لسٹ دی ہے اگر وہ ان کے خلاف کارروائی کرتے تو شاید ہماری حکومت اپنی ٹیم بھیجنے پر راضی ہوجاتی'۔   وکرانت گپتا نے کہا 'پاکستانی حکومت نے ذاکر نائیک کا بھرپور ویلکم کیا اور انہیں اسٹیٹ گیسٹ کا درجہ دیا، ایسا کرکے پاکستان نے اپنے پاؤں پر کلہاڑی ماری'۔  بھارتی صحافی کا مزید کہنا تھا کہ 'میں تو کہوں گا کہ پاکستان کو ذاکر نائیک یا چیمپئنز ٹرافی میں سے کسی ایک کا انتخاب کرنا ہوگا'۔  وکرانت گپتا کے مذکورہ بیان کا کلپ سوشل میڈیا پر وائرل ہوا جس پر صارفین ان پر سخت تنقید کررہے ہیں۔ ایک صارف نے لکھا کہ وکرانت ہندو انتہا پسند بھارت کا چہرہ چھپانے کے لیے کچھ بھی بول رہے ہیں کیونکہ انہیں بی سی سی آئی کی طرف سے حکم نامہ ملا ہے کہ ٹیم کے پاکستان نہ جانے کا کوئی بھی جواز فراہم کیا جائے۔ واضح رہے کہ پاکستان کرکٹ بورڈ کے چیئرمین محسن نقوی نےکہہ چکے ہیں کہ چیمپئنز ٹرافی پاکستان میں ہی ہوگی اور اگر بھارت کو تحفظات ہیں تو ہم سے بات کرے۔","sports"
"39","پاکستانی ویٹ لفٹر نے ورلڈ باڈی بلڈنگ چیمپئن شپ میں 2 گولڈ اور 1سلور میڈل جیت لیا","https://urdu.geo.tv/latest/387423-","سکھر کے نوجوان ویٹ لفٹر نے یونائیٹڈ ورلڈ اسپورٹس اینڈ فٹنس فیڈریشن کے زیر اہتمام باڈی بلڈنگ ورلڈ چیمپئن شپ میں 2 گولڈ اور 1 سلور مڈل جیت کر ملک کا نام روشن کردیا۔ سکھر کے ویٹ لفٹر یوسف اعوان نے باڈی بلڈنگ کے مقابلوں میں 2021 میں مسٹر سندھ کا ٹائٹل جیتا تھا بعد ازاں ساؤتھ ایشیا چمپئن شپ میں حصہ لیکر کر تیسرا نمبر حاصل کیا اور اب ورلڈ چیمپئن شپ میں قوم کی نمائندگی کی۔ نوجوان پاکستانی ویٹ لفٹر یوسف اعوان نے اپنی مدد آپ کے تحت تھائی لینڈ میں ہونیوالی ورلڈ چیمپئن شپ 2024 حصہ لے کر میں دو گولڈ مڈل اور ایک سلور مڈل جیت کر پاکستان کا نام روشن کیا۔ باڈی بلڈر یوسف اعوان کہنا تھا کہ مالی مشکلات پیش آئیں تو ترجمان حکومت سندھ و میئر سکھر ارسلان شیخ نے بھرپور تعاون کیا۔ انہوں نے حکومت سے اپیل کی کہ ان کی بھرپور سپورٹ کی جائے تو وہ پاکستان کا نام مزید روشن کر سکتے ہیں۔ ","sports"
"40","پہلی بار بلائنڈ ٹی ٹوئنٹی ورلڈکپ میں حصہ لینے کیلئے افغان ٹیم پاکستان پہنچ گئی","https://urdu.geo.tv/latest/387400-","چوتھے ٹی ٹوئنٹی بلائنڈ کرکٹ ورلڈ کپ میں شرکت کیلئے افغانستان کی 18 رکنی بلائنڈ کرکٹ ٹیم اور آفیشلز براستہ طورخم پشاور پہنچ گئے۔ افغانستان ٹیم پہلی بار بلائنڈ کرکٹ ورلڈ کپ میں حصہ لے رہی ہے۔ افغان ٹیم میں کپتان ابسین خان،سردار ولی، غلام رحمان، عبدل ملک، دروان، بریالی، ذبیح اللہ، شرافت، اجمل، سمیع اللہ، فرمان، فہیم، اسد، روح اللہ، زاہد، عزت، احسان سمیم کے نام شامل ہیں۔ اس کے علاوہ ثناء اللہ خان مروت کوچ، ڈاکٹر شفیق فزیو اور سید جلال ٹرینر ہوں گے۔ افغان ٹیم کے 2 کھلاڑی ویزا ملنے کے بعد ٹیم کوجوائن کریں گے۔ بھارتی حکومت نے بلائنڈ کرکٹ ٹیم کو  ٹی ٹوئنٹی ورلڈ کپ میں شرکت کرنے کے لیے این او سی دینے سے انکار کر دیا، ٹورنامنٹ  23 نومبر سے پاکستان میں شروع ہونا ہے۔ دریں اثناء جنوبی افریقی بلائنڈ کرکٹ ٹیم 20 نومبر کو صبح 8 بجے  علامہ اقبال انٹرنیشنل ائیرپورٹ لاہور پہنچے گی۔ دیگر ٹیمیں بروز جمعرات 21 نومبر کو لاہورآئیں گی۔ واضح رہے کہ بلائنڈ ٹی ٹوئنٹی ورلڈ کپ 23 نومبر سے پاکستان میں شروع ہونا ہے۔ ادھر بھارتی حکومت نے بلائنڈ کرکٹ ٹیم کو ٹی ٹوئنٹی ورلڈ کپ میں شرکت کرنے کے لیے این او سی دینے سے انکار کر دیا ہے۔","sports"
"41","فیفا ورلڈ کپ کوالیفائرز: انڈونیشیا نے سعودی عرب کو ہراکر اپ سیٹ کر دیا","https://urdu.geo.tv/latest/387395-","فیفا ورلڈ کپ  2026 کے ایشین کوالیفائرز میں انڈونیشیا نے سعودی عرب کو 0-2 سے ہراکر اپ سیٹ کر دیا۔ انڈونیشیا کے دارالحکومت جکارتا میں ہونے والے ایشین کوالیفائرز  کے گروپ سی کے میچ میں انڈونیشیا نے سعودی عرب  کی ٹیم کو آؤٹ کلاس کیا۔ میچ کے آغاز سے ہی انڈونیشین کھلاڑیوں نے اچھا کھیل پیش کیا، میچ کے 32 ویں منٹ میں مارسیلینو نے گول کرکے ٹیم کو برتری دلائی۔ پھر میچ کے 57 ویں منٹ میں مارسیلینو نے ایک اور شاندار گول کرکے ٹیم کی برتری دو صفر کردی جو میچ کے مقررہ وقت تک برقرار رہی۔ فیفا کی عالمی رینکنگ میں 51 ویں نمبر پر موجود سعودی ٹیم نے عالمی نمبر 3  ارجنٹائن کو  ورلڈکپ میں 2 کے مقابلے میں ایک گول سے شکست دی یوں فیفا رینکنگ میں 130 ویں نمبر پر موجود انڈونیشیا نے 59 ویں رینکنگ کی ٹیم سعودی عرب کو اپ سیٹ شکست دی۔اس فتح کے بعد انڈونیشیا کی ٹیم گروپ سی میں تیسری پوزیشن پر چلی گئی۔ واضح رہے کہ فیفا  ورلڈ کپ 2026 مشترکہ طور پر امریکا، کینیڈا اور میکسیکو میں منعقد ہوگا۔","sports"
"42","بھارت نے ٹی 20 ورلڈکپ سے دستبردار ہونے کا نہیں بتایا:چیئرمین پاکستان بلائنڈ کرکٹ کونسل ","https://urdu.geo.tv/latest/387386-","بھارت کے  پاکستان میں ہونے والے بلائنڈ ٹی ٹوئنٹی ورلڈکپ سے دستبردار ہونے پر پاکستان کا ردعمل سامنے آگیا۔ بلائنڈ ٹی ٹوئنٹی ورلڈ کپ 23 نومبر سے پاکستان میں شروع ہونا ہے لیکن بھارتی حکومت نے بلائنڈ کرکٹ ٹیم کو ٹی ٹوئنٹی ورلڈ کپ میں شرکت کرنے کے لیے این او سی دینے سے انکار کر دیا۔ بھارتی بلائنڈ کرکٹ ایسوسی ایشن نے تصدیق کی ہے کہ وزارت خارجہ نے این او سی دینے سے انکار کیا ہے۔ بھارتی بلائنڈ کرکٹ ایسوسی ایشن کے سیکرٹری شیلندرا یادیو  کا کہنا ہے کہ ہمیں ابھی لیٹر ملنا ہے لیکن اب ہم نے گفتگو کی بنیاد پر پاکستان نہ جانے کا فیصلہ کیا ہے۔ بھارتی حکومت نے بلائنڈ کرکٹ ٹیم کو  ٹی ٹوئنٹی ورلڈ کپ میں شرکت کرنے کے لیے این او سی دینے سے انکار کر دیا، ٹورنامنٹ  23 نومبر سے پاکستان میں شروع ہونا ہے۔ بھارت کے فیصلے پر  چیئرمین پاکستان بلائنڈ کرکٹ کونسل سلطان شاہ کا کہنا ہے کہ بھارتی بلائنڈ کرکٹ ایسوسی ایشن نے انکار کا نہیں بتایا،  ہمیں تاحال تحریری طور پر آگاہ نہیں کیا گیا۔ سلطان شاہ نے کہا کہ ہمیں نہیں علم کہ انہوں نے دستبردار ہونے کا فیصلہ کیا ہے،  بلائنڈ ٹی ٹوئنٹی ورلڈ کپ شیڈول کے مطابق ہوگا۔","sports"
"43","آئی سی سی چیمپئنز ٹرافی کے شیڈول کا اعلان رواں ہفتے متوقع: بھارتی میڈیا","https://urdu.geo.tv/latest/387375-","  اگلے سال فروری میں پاکستان میں ہونے والی چیمپئنز ٹرافی میں اب صرف 3 ماہ رہ گئے ہیں لیکن انٹرنیشنل کرکٹ کونسل کی جانب سے اب تک ٹورنامنٹ کا شیڈول جاری نہیں کیا گیا جس کی وجہ سے براڈ کاسٹرز اور کمرشل پارٹنرز میں بے چینی بڑھ گئی ہے۔ چیمپئنز ٹرافی پر پاکستان اور بھارت کے درمیان تنازع تاحال جاری ہے۔ بھارت پاکستان آکر ٹورنامنٹ کھیلنے سے انکار کر چکا ہے جبکہ دوسری جانب پاکستان کسی بھی  ہائبرڈ ماڈل قبول نہ کرنے کے اپنے مؤقف پر قائم ہے۔ تاہم انڈیا ٹوڈے کی ایک رپورٹ کے مطابق اس معاملے پر بیک چینل پر بات چیت جاری ہے اور آئی سی سی پی سی بی کو ہائبرڈ ماڈل کو قبول کرنے کے لیے راضی کرنے کی پوری کوشش کر رہا ہے۔ اسی رپورٹ میں یہ بھی کہا گیا ہے کہ چیمپئنز ٹرافی کے شیڈول کا اعلان اس ہفتے کے آخر تک متوقع ہے۔ انڈیا ٹوڈے نے ذرائع کے حوالہ دیتے ہوئے بتایا کہ ابھی بھی چیمپئنز ٹرافی کے شیڈول پر پاکستان  اور دیگر اراکین کے ساتھ بات چیت جاری ہے، ایونٹ کا شیڈول ممکنہ طور پر ایک دو دن میں سامنے آجائے گا۔   واضح رہے کہ پاکستان کرکٹ بورڈ کے چیئرمین محسن نقوی نےکہہ چکے ہیں کہ چیمپئنز ٹرافی پاکستان میں ہی ہوگی اور اگر بھارت کو تحفظات ہیں تو ہم سے بات کرے۔ انہوں نے کہا کہ پاکستان کی عزت سب سے پہلے، باقی باتیں بعد میں ہیں، چیمپئنز ٹرافی پاکستان میں ہی کرائیں گے، ہمارا رابطہ صرف آئی سی سی سے ہے، ان کے جواب کا انتظار ہے جب کہ  بھارت کو تحفظات ہیں تو ہم سے بات کرے ،ہم بھارت کے تحفظات دور کریں گے۔","sports"
"44","بھارت پاکستان میں ہونیوالے بلائنڈ ٹی ٹوئنٹی ورلڈ کپ سے دستبردار","https://urdu.geo.tv/latest/387377-","  بھارت پاکستان میں ہونے والے بلائنڈ ٹی ٹوئنٹی ورلڈ کپ سے دستبردار ہوگیا۔ بلائنڈ ٹی ٹوئنٹی ورلڈ کپ 23 نومبر سے پاکستان میں شروع ہونا ہے لیکن بھارتی حکومت نے بلائنڈ کرکٹ ٹیم کو  ٹی ٹوئنٹی ورلڈ کپ میں شرکت کرنے کے لیے این او سی دینے سے انکار کر دیا۔ بھارتی بلائنڈ کرکٹ ٹیم کو وزارت کھیل نے این او سی جاری کیا تھا جس کے بعد ٹیم کو وزارت داخلہ اور خارجہ نے این او سی جاری کرنا تھا۔ بھارتی بلائنڈ کرکٹ ایسوسی ایشن نے تصدیق کی ہے کہ وزارت خارجہ نے این او سی دینے سے انکار کیا ہے۔   بھارتی بلائنڈ کرکٹ ایسوسی ایشن کے سیکرٹری شیلندرا یادیو  کا کہنا ہے کہ ہمیں ابھی لیٹر ملنا ہے لیکن اب ہم نے گفتگو کی بنیاد پر پاکستان نہ جانے کا فیصلہ کیا ہے۔ انہوں نے کہا کہ ہم 25 روز حکومتی اجازت کا انتظار کر رہے تھے ، ہم اب مزید انتظار نہیں کر سکتے کیونکہ اب ٹورنامنٹ شروع  ہو رہا ہے،  جب وزارت خارجہ سے فون پر بات تو انہوں نے این او سی نہ دینے کا بتایا، ہمیں کہا گیاہے کہ ہم انکار کا باضابطہ لیٹر بھی دیں گے۔","sports"
"45","سڈنی میں تماشائیوں کے بابر پر طنز، امام کی بابر کے حق میں انسٹا اسٹوری وائرل","https://urdu.geo.tv/latest/387372-","پاکستان کرکٹ ٹیم کے اوپنر امام الحق نے ساتھی کرکٹر اور اچھے دوست بابر اعظم کے حق میں انسٹاگرام پر ایک اسٹوری پوسٹ کی جو وائرل ہوگئی۔ بابر اعظم ان دنوں ایک بار پھر تنقید کی زد میں ہیں۔ آسٹریلیا کے خلاف ٹی ٹوئنٹی سیریز میں بھی بابر کوئی خاطر خواہ کارکردگی نہ دکھا سکے اور گرین شرٹس کو وائٹ واش کا سامنا کرنا پڑا۔ گزشتہ دنوں سوشل میڈیا پر ایک ویڈیو وائرل ہوئی جس میں کچھ تماشائی آسٹریلیا کے خلاف دوسرے ٹی ٹوئنٹی میں سڈنی کرکٹ گراؤنڈ میں فیلڈ پر موجود بابر اعظم کو بری طرح تنقید کا نشانہ بنا رہے تھے۔ سڈنی گراؤنڈ کے اسٹینڈز میں موجود کچھ تماشائیوں نے بابر اعظم جو باؤنڈری کے پاس فیلڈنگ کررہے تھے، کو کہا کہ ' اوئے اوئے کوئی شرم کرلے، تیری ٹی ٹوئنٹی ٹیم میں جگہ نہیں بنتی، واپس لاہور چلا جا'۔   بابر نے بدتمیزی کرنے والے تماشائیوں کی جانب دیکھا اور انہیں کوئی جواب نہیں دیا۔ یہ ویڈیو جیسے ہی سوشل میڈیا پر وائرل ہوئی تو ساتھی کرکٹر امام الحق نے وہی ویڈیو پوسٹ کی اور ساتھ لکھا کہ'ہم بحیثیت قوم فیل ہوچکے ہیں، سپورٹ کرنے کی بجائے مذاق اڑیا جارہا ہے، بابر آپ اب بھی چیمپئن ہیں'۔ واضح رہے کہ پاکستان نے آسٹریلیا کے خلاف ون ڈے سیریز جیتی تھی جبکہ اسے کینگروز کے خلاف ٹی ٹوئنٹی سیریز میں بری طرح شکست ہوئی۔ پاکستان ٹیم اب زمبابوے کے خلاف ٹی ٹوئنٹی اور ون ڈے سیریز کھیلے گی۔","sports"
"46","شاہد اسلم قومی کرکٹ ٹیم کے بیٹنگ کوچ مقرر","https://urdu.geo.tv/latest/387311-","  لاہور: پاکستان کرکٹ بورڈ (پی سی بی) نے شاہد اسلم کو قومی کرکٹ ٹیم کا نیا بیٹنگ کوچ مقرر کردیا۔ آسٹریلیا میں پاکستان کرکٹ ٹیم کے بیٹنگ مسائل کو دیکھتے ہوئے مستقل بیٹنگ کوچ کی تقرری کی جارہی ہے اور اس حوالے سے پی سی بی نے شاہد اسلم کوپاکستان کرکٹ ٹیم کا نیا بیٹنگ کوچ مقرر کیا ہے جس کی بورڈ نے تصدیق کردی ہے۔ پی سی بی ترجمان کا کہنا ہےکہ شاہد اسلم بیٹنگ کوچ کی حیثیت سے زمبابوے اور جنوبی افریقا جارہے ہیں۔ ترجمان کے مطابق پاکستان ٹیم کے لیے اسپن بولنگ کوچ کی تلاش ہے جس کا تقرر جلد کردیا جائے گا۔ ذرائع کے مطابق شاہد اسلم کو عاقب جاوید کی سفارش پر کوچ مقرر کیا گیا ہے، وہ ماضی میں کئی سال تک ٹیم کے سپورٹ اسٹاف میں شامل تھے ، وہ بیٹرز کو  پریکٹس کرانے میں شہرت رکھتے ہیں اور گھنٹوں تھرو ڈاؤن کرانے کی وجہ سے مشہور ہیں۔ محمد یوسف کو نئی ذمہ داری دی جائے گی، ان کو 2، 3 ذمہ داریوں کی پیشکش کی جائے گی جن میں سے سابق کرکٹر کو کسی ایک ذمہ داری کا انتخاب کرنا ہو گا عاقب جاوید کو چمپیئنز ٹرافی 2025 کے انعقاد تک عبوری مدت  کیلئے  وائٹ بال ہیڈ کوچ مقرر کرنے کا فیصلہ کیا گیا ہے ","sports"
"47","پی سی بی نے محمد یوسف کا استعفیٰ منظور کرنے سے انکار کردیا، کونسی ذمہ داری دی جائیگی؟","https://urdu.geo.tv/latest/387301-","پاکستان کرکٹ بورڈ (پی سی بی) نے سابق ٹیسٹ کرکٹر محمد یوسف کا استعفیٰ منظور نہیں کیا۔ ذرائع کے مطابق محمد یوسف نے چند روز قبل بیٹنگ کوچ کے عہدے سے استعفیٰ دے دیا تھا۔ محمد یوسف کو نئی ذمہ داری دی جائے گی، ان کو 2، 3 ذمہ داریوں کی پیشکش کی جائے گی جن میں سے سابق کرکٹر کو کسی ایک ذمہ داری کا انتخاب کرنا ہو گا۔   ذرائع نے بتایا ہے کہ پی سی بی مستقبل میں عبدالرزاق سے بھی رابطہ کر کے انہیں نئی ذمہ داری دے گا۔ واضح رہے کہ کچھ روز قبل پاکستان کرکٹ ٹیم کے سابق کھلاڑی محمد یوسف نے قومی ٹیم کے سلیکٹر کے عہدے سے مستعفی ہونے کا اعلان کیا تھا۔ اس حوالے سے محمد یوسف کا کہنا تھا کہ ذاتی وجوہات کی بنا پر عہدے سے مستعفی ہو رہا ہوں، اس ٹیم کی خدمت کرنا ایک اعزاز اور کرکٹ کے فروغ میں حصہ ڈالنے پر فخر ہے۔ محمد یوسف کا کہنا تھا کہ پاکستانی کھلاڑیوں کے ٹیلنٹ اور جذبے پر پورا اعتماد ہے، قومی ٹیم کے لیے نیک خواہشات کا اظہار کرتا ہوں۔ محمد یوسف کا شمار پاکستان کے چند کامیاب ترین بیٹرز میں ہوتا ہے جنہوں نے 1998 سے 2010 تک اپنے کیریئر میں 7530 ٹیسٹ رنز اور 9720 ون ڈے رنز اسکور کیے، انہیں ٹیسٹ کرکٹ میں ایک کیلنڈر سال (2006) میں سب سے زیادہ 1788 رنز بنانے کا اعزاز حاصل ہے۔","sports"
"48","سعودی عرب: فیفا ورلڈکپ 2034 کیلئے جدید طرز  پر اسٹیڈیم کا خوبصورت ڈیزائن تیار ","https://urdu.geo.tv/latest/387297-","  سعودی عرب نے فیفا ورلڈکپ کیلئے جدید طرز  پر اسٹیڈیم کا خوبصورت ڈیزائن تیار کرلیا۔ سعودی عرب فیفا ورلڈکپ 2034 کی میزبانی کے حقوق حاصل کرنے کے لیے مضبوط امیدوار ہے۔   سعودی عرب نے فیفا ورلڈکپ کیلئے تیاریاں شروع کردی ہیں اور جدید طرز  پر اسٹیڈیم کا خوبصورت ڈیزائن تیار کرلیا ہے۔ سعودی عرب کے دارالحکومت ریاض کے شاہ سلمان اسٹیڈیم میں 92 ہزار شائقین کے بیٹھنے کی گنجائش ہوگی اور  یہ اسٹیڈیم 2029 کے آخر میں تیار ہوگا۔ واضح رہے کہ اس سے قبل فیفا ورلڈکپ کی میزبانی قطر نے کی تھی جس کے چرچے پوری دنیا میں ہوئے۔","sports"
"49","سابق ٹیسٹ کرکٹر محمد نذیر جونیئر شدید بیمار، بیٹے نے علاج کیلئے اپیل کردی","https://urdu.geo.tv/latest/387300-","سابق ٹیسٹ  کرکٹر محمد نذیر جونیئر کی طبعیت خراب ہونے پر ان کے بیٹے نعمان نذیر  نے پی سی بی اور اعلیٰ حکام سے علاج  کیلئے   اپیل کردی۔ سابق ٹیسٹ کرکٹر نذیر جونیئر کے صاحبزادے نعمان نذیر نے اپنے  ایک ویڈیو بیان میں کہا ہے کہ ان کے والد کے سینے میں انفکیشن اور پیٹ میں پانی جمع ہوگیا ہے، وہ خود بھی ان کے علاج کی ہر ممکن کوشش کررہے ہیں پی سی بی اور حکومت بھی علاج کے لیے اقدامات کریں۔ نعمان نذیر  نے کہا ہے کہ پاکستان کرکٹ بورڈ نے پہلے بھی ان کے ساتھ بہت تعاون کیا ہے لیکن اس وقت انہیں انتہائی نگہداشت کی اشد ضرورت ہے اس لیے اب پی سی بی اور حکومت اس حوالے سے تعاون کرے تاکہ ان کا علاج اچھے طریقے سے ہو سکے،  والد کو پہلے سے زیادہ دیکھ بھال کی ضرورت ہے ۔ یاد رہے کہ سابق ٹیسٹ کرکٹر نذیر جونیئر نے پاکستان کیلئے 14 ٹیسٹ اور 4 ون ڈے میچز کھیل رکھے ہیں اور نذیر جونیئر نے مجموعی طور پر 37 وکٹیں حاصل کر رکھی ہیں۔ سابق ٹیسٹ کرکٹر نذیر جونیئر 5 سال قبل ٹریفک حادثے میں شدید زخمی ہوئے تھے اور اس کے بعد سے وہ مختلف پیچیدگیوں کی وجہ سے نارمل زندگی گزارنے سے قاصر ہیں۔","sports"
"50","چیمپیئنز ٹرافی کی رونمائی آج نتیھا گلی میں ہوگی","https://urdu.geo.tv/latest/387298-","  انٹرنیشنل کرکٹ کونسل ( آئی سی سی ) چیمپیئنز ٹرافی کی رونمائی آج نتیھا گلی میں ہوگی۔ گزشتہ روز چیمپئنز ٹرافی   کی ایبٹ  آباد میں نمائش کی گئی تھی جس دوران ٹرافی کو  آرمی پبلک اسکول ، ایبٹ آباد میڈیکل کالج، ٹھنڈیانی  اور  ایبٹ آباد  کرکٹ اسٹیڈیم  لے جایا گیا جہاں شائقین کی بڑی تعداد ٹرافی دیکھنے پہنچی۔ اگلے مرحلے پر ٹرافی کی رونمائی  آج  نتھیاگلی میں  ہوگی جس کےبعد ٹرافی کو مری لے جایا جائے گا۔ آئی سی سی چیمپئنز ٹرافی ایونٹ میں شریک تمام ممالک میں جائے گی واضح رہے کہ آئی سی سی چیمپئنز ٹرافی ایونٹ میں شریک تمام ممالک میں جائے گی، پاکستان کے بعد ٹرافی  ٹور 26 سے 28 نومبر تک افغانستان میں، 10 سے 13 دسمبر بنگلا دیش، 15 سے 22 دسمبر  جنوبی افریقا اور 25 دسمبر سے 5 جنوری تک آسٹریلیا میں ہوگا۔ مزید برآں  6 جنوری سے 11 جنوری نیوزی لینڈ، 12 سے 14 جنوری انگلینڈ اور 15 سے 26 جنوری بھارت میں ٹرافی ٹور ہو گا۔ آئی سی سی کے مطابق 27 جنوری کو پاکستان میں ٹرافی کا ایونٹ شروع ہو گا۔ چیمپئنز ٹرافی ٹور آج سے اسلام آباد میں شروع ہو رہا ہے اور  ٹرافی 25 نومبر تک پاکستان میں رہے گی پاکستان آنے سے انکار کے بعد بھارت ٹرافی ٹور پر کیسے اعتراض کرسکتا ہے؟ ٹرافی ٹور میں آزاد کشمیر کو شامل کرنے پر  بھارتی اعتراض  ناجائز ہے: ذرائع ","sports"
"51","بابر نہ آفریدی، کوہلی کس واحد پاکستانی کرکٹر کو انسٹاگرام پر فالو کرتے ہیں؟","https://urdu.geo.tv/latest/387243-","بھارت کے اسٹار کرکٹر ویرات کوہلی  کرکٹ کے میدان میں تو اپنی الگ پہچان رکھتے ہی ہیں وہیں ساتھ سوشل میڈیا پر بھی وہ کافی مقبول ہیں۔ یہی وجہ ہے کہ وہ انسٹاگرام پر سب سے زیادہ فالو کیے جانے والی بھارتی شخصیت ہیں۔ کوہلی کے انسٹاگرام فالوورز کی تعداد 271 ملین ہے اور وہ اس پلیٹ فارم پر دنیا میں سب سے زیادہ فالو کیے جانے والے کرکٹر ہیں۔ ویرات کوہلی انسٹاگرام پر صرف 282 لوگوں کو فالو کرتے ہیں جن میں زیادہ تر کرکٹرز ہی شامل ہیں۔ کیا آپ جانتے ہیں کوہلی کس واحد پاکستانی کو انسٹاگرام پر فالو کرتے ہیں؟ آپ کے ذہن میں شاید بابر اعظم، شاہین یا شاہد آفریدی کا نام آئے لیکن ویرات کوہلی آج کے موجودہ دور کے کسی پاکستانی کرکٹر کو انسٹاگرام پر فالو نہیں کرتے۔ بلکہ وہ  صرف پاکستان کے سابق فاسٹ بولر اور سوئنگ کے سلطان وسیم اکرم کو انسٹاگرام پر فالو کرتے ہیں۔ وسیم اکرم کا شمار دنیا کے مایہ ناز بولرز میں کیا جاتا ہے، وہ ریٹائرمنٹ کے بعد انڈین پریمیئر لیگ میں کوچنگ کی ذمہ داریاں بھی نبھا چکے ہیں۔","sports"
"52","زمبابوے کا پاکستان کیخلاف ون ڈے اور ٹی ٹوئنٹی سیریز کیلئے اسکواڈ کا اعلان","https://urdu.geo.tv/latest/387239-","زمبابوے نے پاکستان کےخلاف ون ڈے اور ٹی ٹوئنٹی سیریز کے لیے اسکواڈ کا اعلان کر دیا۔ زمبابوے کرکٹ بورڈ نے پاکستان کے خلاف 15،15 رکنی ون ڈے اور ٹی ٹوئنٹی اسکواڈ کا اعلان کیا ہے۔ ون ڈے اسکواڈ کی قیادت  ارون کریگ اور ٹی ٹوئنٹی کی قیادت سکندر رضاکریں گے۔ پاکستان ٹیم آسٹریلیا سے براہ راست زمبابوےجائے گی۔گرین شرٹس اور زمبابوے کے درمیان تین ون ڈے اور تین ٹی ٹوئنٹی  میچز کی سیریز کھیلی جائے گی۔ دونوں ٹیموں کےدرمیان پہلا ون ڈے میچ 24 نومبر کو  بولاوایو میں کھیلا جائےگا جبکہ دوسرا ون ڈے 26 اور آخری میچ  28 نومبر کو ہوگا۔ پاکستان اور زمبابوے کے درمیان پہلا ٹی ٹوئنٹی میچ یکم دسمبر، دوسرا 3 اور آخری  ٹی ٹوئنٹی میچ 5 دسمبر کو کھیلاجائےگا۔ سیریز کےتمام میچز بولاوایو میں کھیلے جائیں گے۔ پاکستان کی جانب سے دیا گیا 118 رنز کا ہدف آسٹریلیا نے با آسانی 12 ویں اوور میں 3 وکٹوں کے نقصان پر حاصل کر لیا یاد رہے کہ پیر کو ہوبارٹ  میں کھیلے گئے تیسرے اور آخری ٹی ٹوئنٹی میچ میں بھی آسٹریلیا نے پاکستان کو آؤٹ کلاس کرتے ہوئے سیریز میں وائٹ واش کر لیا۔ پاکستان کی جانب سے دیا گیا 118 رنز کا ہدف آسٹریلیا نے 3 وکٹوں کے نقصان پر پورا کر لیا۔","sports"
"53","تیسرا ٹی ٹوئنٹی کیوں نہیں کھیلا؟ کپتان رضوان نے خود ہی وجہ بتا دی","https://urdu.geo.tv/latest/387236-","ہوبارٹ: قومی کرکٹ ٹیم کے کپتان محمد رضوان نے آسٹریلیا کے خلاف تیسرے ٹی ٹوئنٹی میں نہ کھیلنے کی وجہ بتادی۔ پریس کانفرنس میں محمد رضوان نے کہا کہ سب کو معلوم ہےکہ آسٹریلیا میں آج تک پاکستان جیتا ہی نہیں، ون ڈے سیریز میں بھی چیزیں سمجھ آرہی تھیں کہ کس سمت جاناہے، امید ہے کہ چیزیں بہتر ہوجائیں گی۔ محمد رضوان کا کہنا تھا کہ جہانداد خان، حسیب اللہ اورعثمان خان اچھا کھیلے ہیں۔ قومی ٹیم کے کپتان نے کہا کہ ہمیں بھی معلوم ہےکہ ہمارے کچھ  بیٹرزکو مسائل ہیں، ٹی ٹوئنٹی میں چیزوں کوبہترکرنے کے لیے ہمارے پاس وقت ہے۔ محمد رضوان نے کہا کہ ون ڈے میں ہمارے اوپنرز اور بولرز نے اچھا پر فارم کیا، حارث رؤف اور شاہین آفریدی کو کہا کہ آپ کا تجربہ زیادہ ہے، انہوں نےبولرزکےساتھ اپنا تجربہ شیئر کیا، حارث رؤف کی تعریف نہ صرف میں بلکہ آسٹریلوی بھی کررہےہیں۔ محمد رضوان نے کہا کہ ہمارے پاس مڈل آرڈر میں تجربہ کار بیٹر نہیں، فخر زمان، افتخار احمد، شاداب خان، عماد وسیم تھے۔   قومی ٹیم کے کپتان نے کہا کہ مجھےجیسن گلیسپی پسند ہیں، اگر کوئی مجھ سے مشورہ مانگےگا تو انہیں مشورہ دوں گا، یہ فیصلہ میرا نہیں، جیسن گلیسپی بدستور ریڈبال کوچ ہیں، مجھے نہیں معلوم کہ پیچھےکیا چل رہا ہے۔ تیسرا ٹی ٹوئنٹی نہ کھیلنے کے سوال پر جواب میں رضوان نے کہا کہ بطور کپتان اور لیڈرپہلے آپ قربانی شروع کرتے ہیں، میں نے منیجمنٹ اور کھلاڑیو ں سے بھی اس حوالے سے بات کی، ہم فیوچر اسٹارز کو آزما رہے ہیں تو سوچا کہ میں ہی ہوں جہاں سےآغاز کروں۔ محمد رضوان نے کہا کہ حسیب اللہ کوپہلے میچ میں زیادہ موقع نہیں ملا، ہمارے لیے ہر میچ اہم ہوتا ہے، مستقبل کی پلاننگ دیکھتے ہوئےحسیب اللہ کوموقع دینےکا فیصلہ کیا۔ محمد رضوان نے کہا کہ سڈنی کے میچ میں ہم اگر کیچز  پکڑتے تو شاید آج چیزیں اور ماحول مختلف ہوتا۔ خیال رہے کہ محمد رضوان نے تیسرا ٹی ٹوئنٹی میچ نہیں کھیلا اور قومی ٹیم کو اس میچ میں بھی شکست ہوئی۔  آسٹریلیا نے پاکستان کو 3 ٹی ٹوئنٹی میچز کی سیریز میں وائٹ واش کردیا۔  ","sports"
"54","کراچی کے ہوٹل میں آگ لگنے کے باعث ویمنز نیشنل ون ڈے کپ ملتوی","https://urdu.geo.tv/latest/387233-","کراچی کے مقامی ہوٹل میں آگ لگنے کے سبب ویمنز نیشنل ون ڈے کپ ملتوی  کر دیا گیا۔ پیر کی صبح کراچی کے مقامی ہوٹل میں آگ لگ گئی تھی جس پر اب قابو پالیا گیا۔ ذرائع کے مطابق ویمنز نیشنل ون ڈے کپ کی تمام ٹیمیں اسی ہوٹل میں رہائش پذیر تھیں۔ ذرائع کا کہنا ہے کہ ویمنز کھلاڑیوں کی حفاظت اور صحت کو مدنظر رکھتے ہوئے نیشنل ون ڈے کپ ملتوی کرنے کا فیصلہ کیا جا رہا ہے۔ویمنز ٹیموں کی تمام کھلاڑیوں کو گھر جانے کی ہدایت کردی گئی ہے۔ ذرائع کے مطابق کراچی میں دوسرے کسی ہوٹلز میں بیک وقت اتنے کمرے دستیاب نہیں تھے۔ بعدازاں پی سی بی کی جانب سے بیان میں کہا گیا کہ پیر کو مقامی ہوٹل میں آتشزدگی سے کسی کھلاڑی کو نقصان نہیں ہوا، آتشزدگی کے موقع پر چار ٹیمیں میچز اور ایک ٹیم پریکٹس میں مصروف تھی۔ پی سی بی کا کہناہے کہ کراچی کے مقامی ہوٹل میں آتشزدگی کے بعد ٹورنامنٹ مختصر کیا گیا ہے، ٹورنامنٹ میں باقی راؤنڈ کے میچز نہیں ہوں گے۔ پی سی بی کے مطابق ابتدائی4،4 میچز کے بعد 2 ٹاپ ٹیمیں انونسیبل اور اسٹارز فائنل کھیلیں گی، فائنل کی تاریخ اور وینیو کا فیصلہ بعد میں ہوگا۔","sports"
"55","بابر اعظم نے ٹی ٹوئنٹی میں کوہلی کو پیچھے چھوڑ کر ایک اور اعزاز اپنے نام کر لیا","https://urdu.geo.tv/latest/387231-","پاکستانی بیٹر بابر اعظم نے ٹی ٹوئنٹی انٹرنیشنلز میں ایک اور سنگ میل عبور کرتے ہوئے بھارت کے اسٹار بیٹر ویرات کوہلی کو پیچھے چھوڑ دیا۔ بابر اعظم نے پیر کو ہوبارٹ میں آسٹریلیا کے خلاف تیسرے ٹی ٹوئنٹی میں 28 گیندوں پر 41 رنز بنائے اور ساتھ ہی اس فارمیٹ میں وہ رنز کے اعتبار سے کوہلی سے آگے نکل گئے۔ جس کے بعد بابر اعظم ٹی ٹوئنٹی انٹرنیشنلز میں سب سے زیادہ رنز بنانے والے بیٹرز کی فہرست میں دوسرے نمبر پر آگئے۔ روہت شرما 159 ٹی ٹوئنٹی انٹرنیشنلز میں 4231 رنز بناکر اس فارمیٹ میں سب زیادہ رنز بنانے والے کھلاڑی ہیں۔ بابر اعظم 126 میچز کھیل کر 4192 رنز بناکر اس فہرست میں دوسرے جبکہ کوہلی 125 میچز میں 4188 رنز کے ساتھ تیسرے نمبر پر موجود ہیں۔ واضح رہے کہ ویرات کوہلی اور روہت شرما ٹی ٹوئنٹی انٹرنیشنلز سے ریٹائر ہو چکے ہیں، تو یوں بابر کے پاس سنہری موقع ہے کہ وہ مستقبل میں اس فارمیٹ میں سب سے زیادہ رنز بنانے والے بیٹر بن جائیں۔ یاد رہے کہ ہوبارٹ  میں کھیلے گئے تیسرے اور آخری ٹی ٹوئنٹی میچ میں بھی آسٹریلیا نے پاکستان کو آؤٹ کلاس کرتے ہوئے سیریز میں وائٹ واش کر لیا۔ پاکستان کی جانب سے دیا گیا 118 رنز کا ہدف آسٹریلیا نے 3 وکٹوں کے نقصان پر پورا کر لیا۔","sports"
"56","عاقب جاوید کو وائٹ بال ٹیم کا عبوری ہیڈ کوچ بنانے کا فیصلہ","https://urdu.geo.tv/latest/387220-","لاہور: پاکستان کرکٹ بورڈ نے عاقب جاوید کو عبوری مدت کے لیے وائٹ بال کا ہیڈ کوچ مقرر کرنے کا فیصلہ کیا گیا ہے۔ پی سی بی کی جانب سے جاری اعلامیے کے مطابق بورڈ کی سلیکشن کمیٹی کے سینئر ممبر اور سابق فاسٹ بولر عاقب جاوید کو چمپیئنز ٹرافی 2025 کے انعقاد تک عبوری مدت  کیلئے  وائٹ بال ہیڈ کوچ مقرر کرنے کا فیصلہ کیا گیا ہے۔   پی سی بی کا کہنا ہےکہ اس دوران مستقل ہیڈ کوچ کی سلیکشن کا عمل بھی شروع کردیا جائے گا جو چیمپئنز ٹرافی کے اختتام تک مکمل ہو جائے گا۔  چیمپئنز ٹرافی کے بعد عاقب جاوید کو پاکستان کرکٹ بورڈ میں ممبر سلیکشن کمیٹی کے علاوہ اضافی ذمہ داری بھی تفویض کی جائے گی۔ یاد رہےکہ کرکٹ ٹیم کے وائٹ بال کوچ گیری کرسٹن نے پچھلے ماہ استعفیٰ  دے دیا تھا۔","sports"
"57","تیسرے ٹی ٹوئنٹی میں بھی شکست، آسٹریلیا نے پاکستان کو سیریز میں وائٹ واش کردیا","https://urdu.geo.tv/latest/387198-","ہوبارٹ: تیسرے اور آخری ٹی ٹوئنٹی میچ میں بھی آسٹریلیا نے پاکستان کو آؤٹ کلاس کرتے ہوئے سیریز میں وائٹ واش کر لیا، پاکستان کی جانب سے دیا گیا 118 رنز کا ہدف 3 وکٹوں کے نقصان پر پورا کر لیا۔ ہوبارٹ میں کھیلے گئے میں پاکستان کی جانب سے دیے گئے ہدف کے تعاقب میں آسٹریلوی اننگز کا آغاز میتھیو شارٹ اور جیک فریسر مک گرک نے کیا تاہم شاہین آفریدی نے 16 کے مجموعے پر میتھیو شارٹ کو آؤٹ کر دیا اور 30 رنز پر جہانداد خان نے جیک فریسر کو بھی پویلین بھیج دیا۔ آسٹریلیا کے تیسرے آؤٹ ہونے والے کھلاڑی جوش انگلس تھے جو 27 رنز بنا کر عباس آفریدی کی گیند پر حارث رؤف کے ہاتھوں کیچ آؤٹ ہوئے۔ تین وکٹیں گرنے کے بعد مارکس اسٹوئنس اور ٹم ڈیوڈ نے اپنی ٹیم کو فتح سے ہمکنار کرایا، اسٹوئنس نے 27 گیندوں پر 5 چھکوں اور 5 چوکوں کی مدد سے 61 رنز کی دھواں دھار اننگز کھیلی جبکہ ٹم ڈیوڈ 7 رنز بنا کر ناٹ آؤٹ رہے۔ قبل ازیں پاکستان کے کپتان سلمان علی آغا نے ٹاس جیت کر بیٹنگ کا فیصلہ کیا۔ پاکستان کی جانب سے اننگز کا آغاز صاحبزادہ فرحان اور بابر اعظم نے کیا لیکن صاحبزادہ فرحان ایک بار پھر ناکام ثابت ہوئے اور صرف 9 رنز بنا کر آؤٹ ہو گئے جبکہ حسیب اللہ 24 رنز بنا کر آؤٹ ہوئے۔ دوسرے ٹی ٹوئنٹی میں ففٹی اسکور کرنے والے عثمان خان صرف 3 رنز بنا سکے جبکہ قومی ٹیم کے کپتان سلمان علی آغا 9 گیندوں پر صرف ایک رن بنا کر آؤٹ ہوئے۔ سابق کپتان بابر اعظم 41 رنز بناکر ایڈم زمپا کی گیند پر آؤٹ ہوئے جب کہ عرفان خان 10 رنز بناکر رن آؤٹ ہوگئے۔ اس کے علاوہ عباس آفریدی بھی ایک رن بناکر پویلین لوٹے۔ ٹی ٹوئنٹی ڈیبیو کرنے والے جہانداد خان چھکا لگانے  کی کوشش میں باؤنڈر پر کیچ آؤٹ ہو گئے، انہوں نے 5 رنز اسکور کیے۔ پاکستان کے آخری آؤٹ ہونے والے کھلاڑی صفیان مقیم تھے جو ایک رن بنا سکے۔ آسٹریلیا کی جانب سے ایرون ہارڈی نے 3 وکٹیں حاصل کیں جبکہ ایڈم زمپا اور اسپینسر جانسن کے حصے میں دو  دو وکٹیں آئیں۔ آج کے میچ کے لیے قومی ٹیم میں دو تبدیلیاں کی گئی تھیں، کپتان محمد رضوان کو آرام دیا گیا اور ان کی جگہ وکٹ کیپر بیٹر حسیب اللہ کو موقع دیا گیا جبکہ فاسٹ بولر نسیم شاہ کی جگہ جہانداد خان کو پلیئنگ الیون کا حصہ بنایا گیا۔ خیال رہے کہ تین ٹی ٹوئنٹی میچوں کی سیریز کے پہلے میچ میں آسٹریلیا نے پاکستان کو 31 رنز سے شکست دی تھی جبکہ دوسرے ٹی ٹوئنٹی میں کینگروز نے گرین شرٹس کو 13 رنز سے ہرایا تھا۔","sports"
"58","ملک کی عزت سب سے پہلے، چیمپئنز ٹرافی پاکستان میں ہی ہوگی: محسن نقوی","https://urdu.geo.tv/latest/387221-","لاہور: پاکستان کرکٹ بورڈ کے چیئرمین محسن نقوی نے کہا ہےکہ چیمپئنز ٹرافی پاکستان میں ہی ہوگی اور اگر بھارت کو تحفظات ہیں تو ہم سے بات کرے۔ لاہور میں میڈیا سے گفتگو کرتے ہوئے محسن نقوی نے کہا کہ قذافی اسٹیڈیم کا کام تیزی سے جاری ہے، قذافی اسٹیڈیم میں ترقیاتی کام مقررہ وقت پر مکمل ہوجائےگا، تمام انکلوژرز قائم رہیں گے، کوئی انکلوژر ختم نہیں کیا جا رہا ہے۔ انہوں نے کہا کہ پاکستان کی عزت سب سے پہلے، باقی باتیں بعد میں ہیں، چیمپئنز ٹرافی پاکستان میں ہی کرائیں گے، ہمارا رابطہ صرف آئی سی سی سے ہے، ان کے جواب کا انتظار ہے جب کہ  بھارت کو تحفظات ہیں تو ہم سے بات کرے ،ہم بھارت کے تحفظات دور کریں گے۔ چیئرمین پی سی بی کا کہنا تھا کہ مجھے سب اچھے کی امید ہے، کھیل اور سیاست علیحدہ علیحدہ چیزیں ہیں، ہم اپنے مؤقف پر قائم ہیں  اور رہیں گے، آئی سی سی جلد چیمپئنز ٹرافی کے شیڈول کا اعلان کرے گا، ہمیں اپنا کام مکمل کرنا ہے اس لیے شیڈول کا اعلان جلد کیا جائے۔ محسن نقوی نے مزید کہا کہ وہاب ریاض مسلسل کام کر رہے ہیں، کسی کو ہٹایا نہیں تھا اور محمد یوسف کو بھی کہیں جانے نہیں دے رہے، میں کرکٹرز کو اکٹھا کر رہا ہوں ، جانے کیسے دوں گا، عبدالرزاق بھی میرے لیے بہت اہم ہیں۔ ایک سوال کے جواب میں ان کا کہنا تھا کہ چیمپئنز ٹرافی ٹورمنسوخ نہیں ہوا ابھی ری شیڈول ہوا ہے۔ آئی سی سی پاکستان کو نظر انداز کرنے کی پالیسی بنالی گزشتہ روز  آئی سی سی نے بھارتی کرکٹ بورڈ کے اعتراض پر پاکستان کو چیمپئنز ٹرافی آزاد کشمیر لے جانے سے روک دیا تھا ","sports"
"59","ویڈیو: بھارتی کرکٹر سنجو سیمسن کا چھکا تماشائی کے منہ پر جا لگا، خاتون رو پڑیں","https://urdu.geo.tv/latest/387209-","  بھارتی کرکٹر سنجو سیمسن کے چھکے نے کراؤڈ میں بیٹھی خاتون تماشائی کو رُلا دیا جس کی ویڈیوز سوشل میڈیا پر منظرِ عام پر آئی ہیں۔ تین روز قبل بھارت نے جنوبی افریقا کو چوتھے ٹی ٹوئنٹی انٹرنیشنل میں 135 رنز کے بھاری مارجن سے شکست دے کر سیریز 1-3 سے اپنے نام کی۔ سنجو سیمسن نے اس میچ میں 56 گیندوں پر 109 رنز کی شاندار اننگز کھیلی۔ سنجو سیمسن کی یہ گزشتہ 5 ٹی ٹوئنٹی انٹرنیشنل اننگز میں تیسری سنچری تھی۔ گزشتہ دنوں  سنجو سیمسن کے والد نے کوہلی، دھونی اور روہت شرما پر بیٹے کے کیریئر کے 10 سال برباد کرنے کا الزام عائد کیا تھا اس کے علاوہ اس میچ میں سنجو نے ریکارڈ بھی قائم کیا، جنوبی افریقا کے خلاف 109 رنز بنانے والے سنجو سیمسن ایک کلینڈر ایئر میں 3 ٹی ٹوئنٹی انٹرنیشنل سنچری اسکور کرنے والے دنیا کے پہلے کرکٹر بن گئے۔ خاتون کے چہرے پر گیند جا لگی: بیٹنگ کے دوران سنجو سیمسن کی جانب سے افریقی بولر کو زوردار چھکا مارا گیا اور گیند کراؤڈ میں کھڑی ایک خاتون کے جبڑے پر جالگی، ویڈیو میں خاتون کو درد سے کراہتے اور روتے بھی دیکھا جاسکتا ہے۔ سنجو کی جانب سے خاتون سے اسی وقت معافی بھی مانگنے کا اشارہ کیا گیا۔","sports"
"60","چیٹ جی پی ٹی تیار کرنیوالی کمپنی کا گوگل کروم کے مقابلے پر ویب براؤزر تیار کرنیکا فیصلہ","https://urdu.geo.tv/latest/387995-","اوپن اے آئی وہ کمپنی ہے جس نے چیٹ جی پی ٹی جیسا مقبول چیٹ بوٹ متعارف کرایا تھا۔ اب یہ کمپنی گوگل کے بزنس کے ایک اہم پہلو کو ہدف بنانے پر غور کر رہی ہے۔ ایک رپورٹ کے مطابق اوپن اے آئی کی جانب سے کروم کے مقابلے پر ایک ویب براؤزر تیار کرنے کی منصوبہ بندی کی جا رہی ہے۔ دی انفارمیشن کی ایک رپورٹ میں اس بارے میں بتایا گیا۔ میٹا کی جانب سے گوگل اور اور مائیکرو سافٹ کے بنگ سرچ انجنز پر انحصار کم کرنے کے لیے اپنا اے آئی سرچ انجن تیار کرنے کا فیصلہ کیا  گیا ہے۔ رپورٹ کے مطابق یہ چیٹ جی پی ٹی پر مبنی ویب براؤزر ہوگا۔ یہ براؤزر دیکھنے میں کیسا ہوگا، اس بارے میں ابھی تفصیلات موجود نہیں کیونکہ ابھی اس پر کام ابتدائی مراحل پر ہے۔ رپورٹ کے مطابق کمپنی اپنے ویب براؤزر کی تیاری کے حوالے سے بہت سنجیدہ ہے۔ اس مقصد کے لیے اوپن اے آئی نے ایسے 2 افراد کی خدمات حاصل کی ہیں جو گوگل کے لیے کروم کی تیاری پر بھی کام کرچکے ہیں۔ یہ کمپنی اس سے قبل اپنا سرچ انجن بھی تیار کرچکی ہے۔ سرچ جی پی ٹی نامی سرچ انجن کو بھی گوگل سرچ انجن کے مقابلے پر تیار کیا گیا ہے۔ اوپن اے آئی کی جانب سے اس سرچ انجن کی تیاری کا اعلان مئی 2024 میں کیا گیا تھا اور نومبر 2024 میں اے آئی ٹیکنالوجی پر مبنی اس سرچ انجن کو صارفین کے لیے جاری کیا گیا۔ فی الحال یہ سرچ انجن چیٹ جی پی ٹی کے ماہانہ فیس ادا کرنے والے صارفین کو دستیاب ہے۔ چیٹ جی پی ٹی کو مفت استعمال کرنے والے صارفین کے لیے یہ سرچ انجن آئندہ چند ماہ میں دستیاب ہوگا۔","science"
"61","میٹا نے فیس بک میسنجر میں متعددد نئے فیچرز متعارف کرا دیے","https://urdu.geo.tv/latest/387926-","اگر آپ فیس بک میسنجر پر دوستوں کو آڈیو یا ویڈیو کالز کرنا پسند کرتے ہیں تو اس میں متعارف کرائے جانے والے متعدد نئے فیچرز ضرور پسند آئیں گے۔ میٹا کی جانب سے ایک بلاگ پوسٹ میں ان نئے فیچرز کا اعلان کیا گیا تھا۔ کمپنی نے بتایا کہ اب آپ ویڈیو کال کے دوران آرٹی فیشل انٹیلی جنس (اے آئی) ٹیکنالوجی پر مبنی بیک گراؤنڈ استعمال کرسکتے ہیں۔ اس فیچر کو استعمال کرنے کے لیے ویڈیو کال کرنے کے دوران سائیڈ بار پر موجود ایفیکٹس آئیکون پر کلک کریں اور بیک گراؤنڈز کا انتخاب کریں۔ اس طرح آپ کو اپنے دوستوں اور گھر والوں کو اپنے پیچھے موجود خراب پس منظر دکھانے کی ضرورت نہیں ہوگی۔ اس طرح کا فیچر پہلے سے متعدد ویڈیو کالنگ ایپس میں موجود ہے اور فیس بک میسنجر میں کافی تاخیر سے متعارف کرایا گیا ہے۔ اسی طرح ایچ ڈی ویڈیو کالز کا فیچر بھی متعارف کرایا جا رہا ہے، پس منظر میں ہونے والے شور کو دبانے اور آواز کو ہر ممکن حد تک کلیئر کرنے والے فیچرز کا بھی اضافہ کیا جا رہا ہے۔ میٹا نے بتایا کہ میسنجر ویڈیو کالز میں ایچ ڈی ویڈیو موڈ بائی ڈیفالٹ ہوگا، البتہ خراب انٹرنیٹ سروس پر ایسا نہیں ہوگا۔ میٹا کے مطابق اب آپ اپنے دوستوں کو وائٹس اور ویڈیو میسجز بھی بھیج سکتے ہیں، جس کے لیے ریکارڈ میسج بٹن پر کلک کرکے ویڈیو یا آڈیو میسج کو بھیج دیں۔","science"
"62","اب آپ یوٹیوب شارٹس کے لیے اے آئی ویڈیو بیک گراؤنڈ استعمال کرسکتے ہیں","https://urdu.geo.tv/latest/387922-","اگر آپ یوٹیوب شارٹس بنانا پسند کرتے ہیں تو اب آرٹی فیشل انٹیلی جنس (اے آئی) ٹیکنالوجی سے یہ کام زیادہ آسان ہو جائے گا۔ کمپنی کی جانب سے ڈریم اسکرین نامی فیچر کا اعلان کیا گیا ہے۔ اس فیچر سے صارفین شارٹس ویڈیوز میں اے آئی سے تیار کردہ ویڈیو بیک گراؤنڈ استعمال کرسکیں گے۔ واضح رہے کہ یہ کوئی نیا فیچر نہیں مگر اب تک اس فیچر سے صرف امیج بیک گراؤنڈ ہی تیار کیے جاسکتے تھے۔   ایسا گوگل کے اے آئی ویڈیو جنریشن ماڈل ویو (Veo) سے ممکن ہوگا جو 1080p ریزولوشن ویڈیو متعدد سنیماٹک اسٹائلز میں تیار کرنے کی صلاحیت رکھتا ہے۔ صارفین اس فیچر کو استعمال کرکے ٹیکسٹ پروموٹ کے ذریعے اے آئی ویڈیو بیک گراؤنڈز تیار کرسکیں گے۔ اس فیچر تک رسائی کے لیے آپ کو شارٹس کیمرے میں جانا ہوگا اور وہاں گرین اسکرین آئیکون اور پھر ڈریم اسکرین کو سلیکٹ کرنا ہوگا۔ وہاں آپ اپنی تحریری ہدایت ٹائپ کرسکتے ہیں اور جیسا پس منظر آپ کے ذہن میں ہو اس کے مطابق تحریر لکھنی ہوگی۔ اس کے بعد اپنی پسند کے اسٹائل کا انتخاب کرکے Create پر کلک کرنا ہوگا۔ کمپنی نے بتایا کہ ڈریم اسکرین ٹول سے متعدد اقسام کے ویڈیو بیک گراؤنڈز تیار کیے جا سکتے ہیں اور جب آپ کسی اے آئی ویڈیو بیک گراؤنڈ کو انتخاب کریں گے تو وہ ویڈیو کا حصہ بن جائے گا۔ کمپنی کے مطابق مستقبل میں ڈریم اسکرین کے ذریعے 6 سیکنڈ طویل ویڈیو تیار کرنے کی سہولت بھی فراہم کی جائے گی۔ یہ نیا فیچر فی الحال امریکا، کینیڈا، آسٹریلیا اور نیوزی لینڈ میں صارفین کے لیے متعارف کرایا گیا ہے۔","science"
"63","دنیا کا سب سے بڑا راکٹ چاند پر اترنے کی کانسیپٹ تصویر ناسا نے شیئر کردی","https://urdu.geo.tv/latest/387915-","آئندہ چند برسوں میں اسپیس ایکس کا تیار کردہ اسٹار شپ راکٹ چاند کی سطح پر انسانوں کو پہنچائے گا۔ دنیا کے سب سے بڑے راکٹ پر ناسا کا اورین اسپیس کرافٹ بھی موجود ہوگا جس کے ذریعے 5 دہائیوں سے زائد عرصے بعد انسان چاند پر دوبارہ قدم رکھیں گے۔ یہی وجہ ہے کہ ناسا کی جانب سے ایک کانسیپٹ تصویر جاری کی گئی ہے جس میں اسٹار شپ کو چاند پر دکھایا گیا ہے۔ ناسا نے اورین اسپیس کرافٹ کو استعمال کرکے 4 خلا بازوں کو چاند کے مدار پر بھیجنے کی منصوبہ بندی کی ہے۔ اس کے بعد اسٹار شپ 2 خلا بازوں کو چاند کی سطح پر لے جائے گا جہاں وہ نمونے اکٹھے کریں گے۔ یہ خلا باز سائنسی تجربات اور چاند کے ماحول کا مشاہدہ بھی کریں گے، پھر اسٹار شپ میں سوار ہوکر اورین اسپیس کرافٹ میں پہنچ جائیں گے۔ ناسا نے بتایا کہ 2026 میں آرٹیمس 3 مشن کے ذریعے انسانوں کو چاند پر اتارا جائے گا، مگر اس سے قبل اسٹار شپ بغیر کسی فرد کے چاند پر لینڈنگ کا مظاہرہ کرے گا تاکہ اس کی صلاحیت کا جائزہ لیا جاسکے۔ اسے اسٹار شپ ہیومین لینڈنگ سسٹم (ایچ ایل ایس) کا نام دیا گیا ہے۔ مگر ابھی اسٹار شپ اور اورین دونوں کے حوالے سے کافی کام ہونا باقی ہے۔ ناسا کی جانب سے ابھی آرٹیمس 2 مشن پر کام کیا جا رہا ہے جس کے تحت 4 خلا بازوں کو چاند کے مدار پر بھیجا جائے گا۔ یہ مشن ستمبر 2025 میں بھیجے جانے کا امکان ہے مگر اس میں شامل خلا بازوں کو چاند پر نہیں اتارا جائے گا۔ خلا باز اورین اسپیس کرافٹ پر سوار ہوں گے تاکہ اس کی آزمائش کی جاسکے اور یہ مشن 10 دن تک جاری رہے گا۔","science"
"64","واٹس ایپ صارفین کیلئے وائس نوٹ ٹرانسکرائب کا فیچر متعارف کرانے کی تیاری","https://urdu.geo.tv/latest/387725-","واٹس ایپ  ایک ایسے دلچسپ اور کارآمد فیچر کا اضافہ کررہا ہے جو صارفین کے لیے مزید  آسانی پیدا کرے گا۔ واٹس ایپ اپنے صارفین کی سہولت کے لیے وائس نوٹ کو اب ٹرانسکرائب کرنے کی سہولت سے جوڑ رہا ہے۔ وائس نوٹ ٹرانسکرائب کام کیسے کرتا ہے؟ ٹرانسکرائب فیچر بنیادی طور پر آڈیو چیٹ کو لفظ بہ لفظ ٹیکسٹ نوٹ میں تبدیل کرنے کا ایک آسان طریقہ ہے۔ یہ فیچر واٹس ایپ میں کیسے حاصل کیا جاسکے گا؟   صرف چند اسٹیپ پر عمل کرکے آپ اس فیچر کو حاصل کر سکتے ہیں۔ سب سے پہلے وائس نوٹ کرنا ہے اور پھر واٹس ایپ آپ کو ٹرانسکرائب کا آپشن دے گا، جسے آپ کلک کرتے ہوئے ڈاؤن لوڈ کرسکتے ہیں۔ خیال رہے آپ کا یہ میسج 90 ایم بی سے کم نہ ہو اور یوں وائس نوٹ کا متن آپ کو وائس نوٹ کے نیچے نظر آئے گا۔ واٹس ایپ کی یہ سہولت صرف موبائل فون میں دستیاب ہوگی اور آپ اسے واٹس ایپ ویب پر نہیں دیکھ سکیں گے۔ یہ فیچر انگریزی، ہسپانوی، پرتگالی، روسی اور ہندی زبان میں ہوگا، اس کے علاوہ واٹس ایپ نے وائس نوٹ کو اینڈ ٹو اینڈ انکرپٹڈ رکھنے کی یقین دہانی کروائی ہے جس سے آپ کے میسج محفوظ رہیں گے۔","science"
"65","عالمی دفاعی نمائش آئیڈیاز  میں ملک کی پہلی مکمل الیکٹرک کار متعارف","https://urdu.geo.tv/latest/387801-","  کراچی: عالمی دفاعی نمائش آئیڈیاز میں ملک کی پہلی مکمل الیکٹرک کار متعارف کرائی گئی۔ ایکسپو سینٹر کراچی میں عالمی دفاعی نمائش آئیڈیاز 2024 سجائی گئی جہاں غیر ملکی کے ساتھ ساتھ ملکی فوجی ساز و سامان کو خوب سراہا گیا۔   اس سال  دفاعی نمائش میں ملک کی پہلی مکمل الیکٹرک کار متعارف کرائی گئی۔ ماہرین نے بتایا کہ 40 ہارس پاور کی یہ کار  660 سی سی کے پیٹرول انجن کے مساوی ہے۔ ماہرین کے مطابق الیکٹرک گاڑیوں کیلئے اہم چیز لیتھیم بیٹری ہے اور پاکستان میں لیتھیم کے وسیع ذخائر موجود ہیں، ملک میں لیتھیم بیٹری کی تیاری سے الیکٹرک گاڑیوں کی قیمت بہت کم ہوسکتی ہے۔","science"
"66","آسٹریلیا: کم عمر بچوں پر سوشل میڈیا کے استعمال کی پابندی کا بل پارلیمنٹ میں پیش","https://urdu.geo.tv/latest/387768-","آسٹریلیا میں 16 سال سے کم عمر بچوں پر سوشل میڈیا کے استعمال کی پابندی کا بل پارلیمنٹ میں پیش کر دیا گیا۔ مجوزہ قانون میں خلاف ورزی کرنے والی ٹیکنالوجی کی کمپنیوں پر لاکھوں ڈالرز کے جرمانے عائد کرنے کی بات بھی کی گئی ہے۔ مجوزہ قانون کے تحت اگر سوشل میڈیا کمپنیوں نے 16 سال سے کم عمر بچوں کو اکاؤنٹس بنانے سے روکنے کیلئے معقول اقدامات نہ کیے تو ان کمپنیوں پر تقریباً 32.5 ملین امریکی ڈالرز تک کا جرمانہ عائد کیا جا سکتا ہے۔ امریکی میڈیا کا کہنا ہے کہ یہ پابندی ٹک ٹاک، ایکس، انسٹاگرام اور اسنیپ چیٹ سمیت دیگر سوشل میڈیا پلیٹ فارمز پر لاگو ہوگی، تاہم اب تک ممنوعہ خدمات کی حتمی فہرست جاری نہیں کی گئی ہے۔ اِس بل کو حکومت اور اپوزیشن دونوں کی حمایت حاصل ہے، منظور ہونے کی صورت میں یہ قانون ایک سال کے اندر نافذ العمل ہوگا۔ آسٹریلیا کی حکومت نے اِس بل کو دنیا کی اولین سوشل میڈیا اصلاحات قرار دیتے ہوئے کہا ہے کہ اِن کا مقصد نوجوانوں کو تحفظ فراہم کرنا اور والدین کو یہ بتانا ہے کہ حکومت اُن کے ساتھ کھڑی ہے۔ ","science"
"67","بلیو اسکائی کے صارفین کی تعداد 2 کروڑ سے زائد ہوگئی","https://urdu.geo.tv/latest/387495-","بلیو اسکائی نامی سوشل میڈیا ایپ بہت تیزی سے ایلون مسک کے زیر ملکیت سوشل میڈیا نیٹ ورک ایکس (ٹوئٹر) کو اپنی جانب کھینچ رہی ہے۔ ایلون مسک کے پلیٹ فارم سے بیزار صارفین بہت تیزی سے بلیو اسکائی کا رخ کر رہے ہیں اور اس کے صارفین کی تعداد 2 کروڑ سے زائد ہوگئی ہے۔ درحقیقت بلیو اسکائی صارفین کی تعداد میں اضافے کی موجودہ شرح میٹا کے پلیٹ فارم تھریڈز کے قریب ہے۔ بلیو اسکائی کے صارفین کی تعداد اب بھی تھریڈز کے مقابلے میں بہت کم ہے۔ میٹا کے اس سوشل میڈیا نیٹ ورک کے صارفین کی تعداد 27 کروڑ 50 لاکھ ہے مگر بلیو اسکائی کے صارفین کے تعداد میں اضافے کی موجودہ شرح برقرار رہی تو یہ مستقبل قریب میں تھریڈز کے برابر ہوسکتی ہے۔ Similarweb کے ڈیٹا سے عندیہ ملا کہ امریکی صدارتی انتخابات سے قبل امریکا میں تھریڈز کو روزانہ استعمال کرنے والے افراد کی تعداد بلیو اسکائی سے 5 گنا زیادہ تھی۔ مگر ڈونلڈ ٹرمپ کے صدر منتخب ہونے کے بعد ایکس کے صارفین نے بہت تیزی سے بلیو اسکائی کا رخ کیا اور اب تھریڈز کی سبقت 5 سے کم ہو کر ڈیڑھ گنا رہ گئی ہے۔ یہ اعداد و شمار روزانہ ان سروسز کو اینڈرائیڈ اور آئی او ایس ایپس میں استعمال کرنے والے صارفین کی ہے، ان میں ویب سائٹ وزیٹرز شامل نہیں۔ انسٹا گرام کے سربراہ ایڈم موسیری نے Similarweb کے ڈیٹا کو مستند تسلیم کرنے سے انکار کیا ہے مگر میٹا کی جانب سے تھریڈز کو روزانہ استعمال کرنے والے صارفین کی تعداد کے بارے میں کچھ نہیں بتایا گیا۔ ایکس کو روزانہ استعمال کرنے والے افراد کی تعداد ابھی بلیو اسکائی کے صارفین سے 10 گنا سے زیادہ ہے۔","science"
"68","ایپل کا اب تک کا سب سے پتلا آئی فون","https://urdu.geo.tv/latest/387480-","ایپل نے 2017 میں آئی فون ایکس (10) او ایل ای ڈی ڈسپلے اور فیس آئی ڈی کے ساتھ متعارف کرایا تھا۔ مگر اس کے بعد سے آئی فونز کے ڈیزائن میں کوئی خاص نمایاں تبدیلی نہیں کی گئی۔ مگر اب ایپل کی جانب سے آئی فون کے ڈیزائن میں نمایاں تبدیلی کی جا رہی ہے اور یہ نیا ڈیزائن آئی فون 17 ائیر نامی ماڈل کا حصہ بنے گا۔ یہ نیا فون ایپل کا اب تک کا سب سے پتلا آئی فون ہوگا۔   ایک رپورٹ کے مطابق 2025 میں ایپل کی جانب سے آئی فون سیریز کو ریفریش کیا جائے گا اور پلس ماڈل کو ختم کرکے اس کی جگہ آئی فون 17 ائیر کو دی جائے گی۔ میک ریومرز کی رپورٹ کے مطابق یہ نیا آئی فون محض 6 ملی میٹر موٹا ہوگا اور اس طرح یہ سب سے پتلا آئی فون ہوگا۔ ابھی آئی فون 6 کو یہ اعزاز حاصل ہے جس کی موٹائی 6.9 ملی میٹر تھی۔ رپورٹ میں بتایا گیا کہ آئی فون 17 ائیر سے ہٹ کر اس سیریز کے دیگر فونز آئی فون 16 سیریز جیسے ہی ہوں گے۔ اس سے قبل بھی کئی لیکس میں آئی فون 17 ائیر کے بارے میں یہی کچھ بتایا گیا ہے۔ البتہ ابھی اس کا آفیشل نام معلوم نہیں بس رپورٹس میں اسے آئی فون 17 ائیر کہا جاتا ہے، جبکہ کچھ رپورٹس میں اسے آئی فون 17 سِلم کا نام بھی دیا گیا ہے۔ مختلف رپورٹس کے مطابق آئی فون 17 ائیر میں 6.6 انچ کا ڈسپلے دیے جانے کا امکان ہے جبکہ فرنٹ کیمرا ڈائنامک آئی لینڈ ڈیزائن میں چھپا ہوگا۔ فون کے بیک پر سنگل کیمرا ہوگا جبکہ یہ پہلا آئی فون ہوگا جس میں ایپل کا تیار کردہ 5 جی موڈیم موجود ہوگا۔","science"
"69","وی پی این کیا ہے، یہ کس طرح کام کرتا ہے اور اس کی اہم اقسام کیا ہیں؟","https://urdu.geo.tv/latest/387465-","پاکستان ٹیلی کمیونیکیشن اتھارٹی (پی ٹی اے) نے ورچوئل پرائیویٹ نیٹ ورک (وی پی این)  کی رجسٹریشن کے لیے 30 نومبر آخری تاریخ مقرر کی ہے۔ یکم دسمبر سے غیر رجسٹرڈ وی پی اینز کے خلاف کریک ڈاؤن شروع کیا جائے گا۔ پی ٹی اے کے مطابق وی  پی اینز کو ipregistration.pta.gov.pk پر رجسٹرڈ کرایا جا سکتا ہے۔ مگر وی پی این کا مقصد کیا ہوتا ہے اور یہ ٹیکنالوجی کس طرح کام کرتی ہے؟ ذرائع کے مطابق غیر رجسٹرڈ وی پی اینز  کی رجسٹریشن کے لیے 30 نومبر تک مہلت دی جائے گی۔ وی پی این سے آپ کو پبلک نیٹ ورکس استعمال کرتے ہوئے ایک محفوظ نیٹ ورک کنکشن قائم کرنے میں مدد ملتی ہے۔ وی پی این سے آپ کا انٹرنیٹ ٹریفک انکرپٹ ہو جاتا ہے اور آپ کی آن لائن شناخت چھپ جاتی ہے۔ آسان الفاظ میں وی پی این استعمال کرنے پر تھرڈ پارٹیز کے لیے آپ کی آن لائن سرگرمیوں کو ٹریک کرنا یا ڈیٹا چرانا بہت مشکل ہو جاتا ہے۔ ایک وی پی این آپ کے آئی پی ایڈریس کو چھپا کر نیٹ ورک ٹریفک کو ایک خصوصی ریموٹ سرور پر ری ڈائریکٹ کر دیتا ہے جسے ایک وی پی این ہوسٹ چلا رہا ہوتا ہے۔ یعنی جب آپ وی پی این کے ذریعے آن لائن سرفنگ کرتے ہیں تو وی پی این سرور آپ کے ڈیٹا کا سورس بن جاتا ہے۔ وی پی این ایک ایسے نیٹ ورک کا نام ہے جو صارفین کو پوشیدہ طور پر براؤزنگ کی اجازت دیتا ہے اس طرح انٹرنیٹ سروس پرووائیڈر (آئی ایس پی) اور دیگر تھرڈ پارٹیز یہ نہیں دیکھ پاتے کہ آپ کونسی ویب سائٹس کا وزٹ کر رہے ہیں یا آن لائن کونسا ڈیٹا بھیج اور موصول کر رہے ہیں۔ بنیادی طور پر وی پی این ایک فلٹر کی طرح کام کرتے ہوئے آپ کے تمام ڈیٹا کو ناقابل فہم شکل میں تبدیل کر دیتا ہے۔ یہاں تک کہ اگر کسی کو آپ کے ڈیٹا تک رسائی حاصل ہو بھی جائے تو بھی وہ اس کے لیے بیکار ہوتا ہے۔ ایک وی پی این کنکشن آپ کے آن لائن ٹریفک ڈیٹا کو چھپا لیتا ہے اور بیرونی رسائی سے تحفظ فراہم کرتا ہے۔ عام ان کرپٹڈ (Unencrypted) ڈیٹا کو ہر وہ فرد دیکھ سکتا ہے جسے نیٹ ورک تک رسائی حاصل ہوتی ہے یا وہ اسے دیکھنے کا خواہشمند ہوتا ہے۔ اسلامی نظریاتی کونسل کی جانب سے چند روز قبل وی پی این کے استعمال کو غیر شرعی قرار دیے جانے کے فتوے نے ملک میں ایک نئی بحث چھیڑ دی ہے وی پی این سے ہیکرز اور سائبر کرمنلز کے لیے ڈیٹا تک رسائی یا اسے سمجھنا ممکن نہیں ہوتا۔ وی پی این آپ کے مقام کو بھی چھپاتا ہے کیونکہ وہ کسی اور ملک کے سرور سے آپ کے ٹریفک کو منسلک کر دیتا ہے۔ آپ کی حقیقی لوکیشن کا تعین کرنا مشکل ہو جاتا ہے، زیادہ تر وی پی این سروسز آپ کی سرگرمیوں کی تفصیلات اسٹور نہیں کرتیں۔ وی پی این کے ذریعے آپ اس مواد تک بھی رسائی حاصل کرسکتے ہیں جن میں آپ کے خطے میں رسائی ممکن نہیں ہوتی۔ مگر وی پی این میں آپ کسی اور ملک کے سرور کو استعمال کرکے اپنی لوکیشن بدل سکتے ہیں تاکہ مخصوص ویب سائٹس یا آن لائن سروسز تک رسائی حاصل ہوسکے۔ وی پی این سے آپ اپنے ڈیٹا کو محفوظ طریقے سے ٹرانسفر کر سکتے ہیں۔ عموماً آپ کی آئی ایس پی کنکشن بناکر آپ کو انٹرنیٹ سے کنکٹ کرتی ہے۔ مگر آئی ایس پی آپ کو آئی پی ایڈریس اور آئی ایس پی سرورز کے ذریعے ٹریک کرتی ہے، یعنی اسے علم ہوتا ہے کہ آپ نے آن لائن کیا کچھ کیا۔ ویسے زیادہ تر آئی ایس پیز قابل اعتماد ہوتی ہیں مگر وہ آپ کی براؤزنگ ہسٹری اشتہاری کمپنیوں، قانون نافذ کرنے والے اداروں یا حکومت یا تھرڈ پارٹیز سے شیئر کرسکتی ہیں۔ آئی ایس پیز سائبر کرمنلز کا ہدف بھی بن سکتی ہیں اور اگر وہ ہیک ہو جائے تو آپ کے ذاتی اور حساس ڈیٹا کو خطرہ لاحق ہوسکتا ہے۔ اگر آپ اکثر پبلک وائی فائی نیٹ ورکس استعمال کرتے ہیں تو آپ کو علم نہیں ہوتا کہ کون آپ کے انٹرنیٹ ٹریفک کو مانیٹر کر رہا ہے اور آپ کا کونسا ڈیٹا بشمول پاس ورڈز، پیمنٹ انفارمیشن اور دیگر چوری ہوسکتا ہے۔ وی پی این کا بنیادی کام آپ کے آئی پی ایڈریسز کو آئی ایس پی اور دیگر تھرڈ پارٹیز سے چھپانا ہے۔ اس سے آپ کو کسی خطرے کے بغیر تفصیلات بھیجنے اور موصول کرنے کی سہولت ملتی ہے۔ اسی طرح ایک وی پی این آپ کی انٹرنیٹ سرگرمیوں کو چھپاتی ہے، یعنی انٹرنیٹ ہسٹری، سرچ ہسٹری اور کوکیز وغیرہ بنتے نہیں۔ کوکیز کی انکرپشن زیادہ اہم ہوتی ہے کیونکہ وہ تھرڈ پارٹیز کو اہم تفصیلات تک رسائی سے روکتی ہے۔ اس وقت وی پی اینز کی متعدد اقسام دستیاب ہیں، مگر ان میں سے 3 اہم ہیں۔ ان میں ایس ایس ایل وی پی این، سائٹ ٹو سائٹ وی پی این اور کلائنٹ ٹو سرور وی پی این شامل ہیں۔ سکیور ساکٹس لیئر ورچوئل پرائیویٹ نیٹ ورک (ایس ایس ایل وی پی این) میں ایس ایس ایل پروٹوکول کو استعمال کرکے غیر محفوظ نیٹ ورک پر ایک محفوظ کنکشن قائم کیا جاتا ہے۔ ایس ایس ایل وی پی این سے صارفین کو کسی ادارے کے نیٹ ورک، ایپس اور دیگر سروسز تک رسائی کسی خصوصی سافٹ وئیر استعمال کیے بغیر ملتی ہے۔ وی پی این کی یہ قسم ایچ ٹی ایم ایل 5 براؤزر پر کام کرتی ہے۔ سائٹ ٹو سائٹ وی پی این 2 یا اسے زائد نیٹ ورکس کے درمیان محفوظ کنکشن قائم کرتا ہے جس سے کمپنیوں کو انٹرنیٹ پر ڈیٹا اور ریسورسز شیئر کرنے میں مدد ملتی ہے۔ وی پی این کی یہ قسم اس وقت زیادہ مددگار ثابت ہوتی ہے جب آپ کی کمپنی متعدد لوکیشنز پر کام کر رہی ہو۔ سائٹ ٹو سائٹ وی پی این سے اس وقت بھی مدد ملتی ہے جب آپ 2 مختلف انٹرنیٹ کنکشنز کے درمیان فائلز بھیجنا چاہتے ہیں۔ عموماً اسے بڑی کمپنیوں کی جانب سے استعمال کیا جاتا ہے۔ اسے ریموٹ ایسز وی پی این بھی کہا جاتا ہے جس سے ایک فرد کو کسی ریموٹ نیٹ ورک سے کنکٹ ہونے میں مدد ملتی ہے۔ یعنی یہ وی پی این کی وہ قسم ہے جو عام صارفین کو دستیاب ہوتی ہے اور وہ اسے سکیورٹی یا پرائیویسی متاثر کیے بغیر کسی کمپنی کے نیٹ ورک تک رسائی کے لیے استعمال کرسکتے ہیں۔","science"
"70","انسٹا گرام میں ایک بہت بڑی تبدیلی کر دی گئی","https://urdu.geo.tv/latest/387391-","انسٹا گرام میں ایک بہت بڑی تبدیلی کی جا رہی ہے جو اس فوٹو شیئرنگ ایپ کو نمایاں حد تک بدل دے گی۔ میٹا کی جانب سے ایک نئے فیچر کی آزمائش کی جا رہی ہے جو انسٹا گرام فیڈ کے الگورتھم کو ری سیٹ کرنے میں مدد فراہم کرے گا۔ انسٹا گرام میں صارفین کے سامنے نظر آنے والا مواد الگورتھم طے کرتا ہے۔ فوٹو شیئرنگ ایپ کا الگورتھم صارفین کی شخصیت کے بارے میں جو کچھ سوچتا یا سمجھتا ہے، اس کے مطابق تصاویر، ریلز اور ایکسپلور سیکشن میں مواد کے بارے سجیسٹ کرتا ہے۔   مگر اب آپ الگورتھم سجیشنز کو ری سیٹ کرسکیں گے۔ کمپنی کے مطابق ابھی اس فیچر کی آزمائش جاری ہے مگر اسے بہت جلد تمام صارفین کے لیے متعارف کرایا جائے گا۔ کمپنی نے بتایا کہ صارفین سجیسٹڈ مواد کو کانٹینٹ پریفرنس سیکشن میں جاکر ری سیٹ کرسکیں گے۔ میٹا نے بتایا کہ اگر آپ الگورتھم کو ری سیٹ کرتے ہیں تو اس سے انسٹا گرام پر 'نیا آغاز' کرنے میں مدد ملے گی اور وہ ایپ کی سجیشنز کو ری ٹیون کرسکیں گے۔ البتہ کمپنی کا کہنا تھا کہ الگورتھم ری سیٹ کرنے کا مطلب یہ نہیں کہ آپ کا ایپ میں موجود ڈیٹا بھی ڈیلیٹ ہو جائے گا یا اشتہارات دکھانے کا انداز بدل جائے گا۔ میٹا کے مطابق اس فیچر کا مقصد لوگوں بالخصوص نوجوانوں کو نامناسب مواد دیکھنے سے روکنا ہے۔","science"
"71","بھارت نے واٹس ایپ پر 7 ارب روپے سے زائد کا جرمانہ عائد کردیا","https://urdu.geo.tv/latest/387362-","بھارت نے واٹس ایپ پر 2 کروڑ 54 لاکھ ڈالرز (7 ارب پاکستانی روپے سے زائد) کا جرمانہ عائد کیا ہے جبکہ کمپنی کو صارفین کا ڈیٹا شیئر کرنے سے روکنے کی ہدایت کی گئی ہے۔ بھارتی مسابقتی کمیشن (سی سی آئی) نے اپنے حکم میں واٹس ایپ کو صارفین کا ڈیٹا اشتہارات کے لیے میٹا کی دیگر ایپس سے شیئر کرنے سے روکا ہے۔ سی سی آئی کی جانب سے واٹس ایپ کو ڈیٹا شیئرنگ 5 سال تک روکنے کا حکم دیا گیا ہے۔ بھارتی مسابقتی کمیشن کی جانب سے واٹس ایپ کے خلاف تحقیقات کا آغاز مارچ 2021 میں واٹس ایپ کی پرائیویسی پالیسی متعارف کرائے جانے کے بعد ہوا تھا۔   اس پرائیویسی پالیسی میں واٹس ایپ کی جانب سے میٹا اور اس کی ایپس سے ڈیٹا شیئرنگ کو لازمی قرار دیا گیا تھا۔ سی سی آئی کی جانب سے جاری بیان میں کہا گیا کہ میٹا پر 2021 کی پرائیویسی اپ ڈیٹ میں اپنی بالادست پوزیشن کے غلط استعمال پر 2 کروڑ 54 لاکھ ڈالرز کا جرمانہ عائد کیا جا رہا ہے۔ بیان کے مطابق پالیسی اپ ڈیٹ مسابقتی قوانین کی خلاف ورزی پر مبنی ہے۔ بھارتی ادارے نے واٹس ایپ کو حکم دیا کہ وہ دیگر میٹا ایپس سے اپنے صارفین کا ڈیٹا شیئر نہ کرے جبکہ صارفین کو ایسا آپشن فراہم کیا جائے جس سے وہ پالیسی کو قبول کرنے یا نہ کرنے کا فیصلہ کرسکیں۔ دوسری جانب میٹا نے بھارتی مسابقتی کمیشن کے فیصلے کے خلاف اپیل دائر کرنے کا فیصلہ کیا ہے۔ میٹا کے ایک ترجمان نے کہا کہ 2021 کی پالیسی میں لوگوں کے ذاتی میسجز کی پرائیویسی کے حوالے سے کچھ تبدیل نہیں کیا گیا۔ خیال رہے کہ بھارت واٹس ایپ کی سب سے بڑی مارکیٹ ہے جہاں اس کے صارفین کی تعداد 50 کروڑ سے زائد ہے۔","science"
"72","انڈونیشیا کی آئی فون 16پر پابندی کے بعد ایپل دباؤ میں آگیا، مزید سرمایہ کاری کی پیشکش کردی","https://urdu.geo.tv/latest/387349-","ایپل نے آئی فون 16 سیریز کی فروخت پر عائد پابندی ختم کرانے کے لیے انڈونیشیا کو اضافی سرمایہ کاری کرنے کی پیشکش کی ہے۔ یہ امریکی کمپنی کی جانب سے آبادی کے لحاظ سے دنیا کے سب سے بڑے مسلم ملک میں آئی فون 16 سیریز کی فروخت پر عائد پابندی کو ختم کرانے کی تازہ ترین کوشش ہے۔ خیال رہے کہ اکتوبر 2024 کے آخر میں انڈونیشیا کی حکومت نے اپنی سرزمین پر آئی فون 16 سیریز اور ایپل واچ 10 سیریز کی فروخت اور استعمال پر پابندی عائد کر دی تھی۔ اس پابندی کی وجہ ایپل کی جانب سے انڈونیشیا میں سرمایہ کاری کے وعدوں کو پورا نہ کرنا ہے۔ اس پابندی کی وجہ ایپل کی جانب سے انڈونیشیا میں سرمایہ کاری کے وعدوں کو پورا نہ کرنا ہے۔ امریکی کمپنی کی جانب سے ماضی میں انڈونیشیا میں ریسرچ اینڈ ڈویلپمنٹ مراکز کے لیے 10 کروڑ ڈالرز سے زائد کی سرمایہ کاری کا وعدہ کیا گیا تھا۔ مگر ایپل کی جانب سے صرف ساڑھے 9 کروڑ ڈالرز کی سرمایہ کاری کی گئی جس پر انڈونیشین حکومت نے آئی فون ڈیوائسز کی فروخت اور استعمال پر پابندی عائد کردی۔ اب بلومبرگ کی ایک رپورٹ میں ذرائع کے حوالے سے بتایا گیا کہ ایپل نے جنوب مشرقی ایشیائی ملک میں اگلے 2 برسوں میں مزید 10 کروڑ ڈالرز کی سرمایہ کاری کرنے کی پیشکش کی ہے۔ رپورٹ کے مطابق ایپل کی پیشکش پر انڈونیشین وزارت صنعت نے امریکی کمپنی سے مطالبہ کیا ہے کہ وہ سرمایہ کاری کے  منصوبوں میں تحقیق اور اسمارٹ فونز کی تیاری پر زیادہ توجہ مرکوز کرے۔ ابھی تک وزارت صنعت کی جانب سے ایپل کی نئی پیشکش پر حتمی فیصلہ نہیں کیا گیا ہے۔ انڈونیشیا نے  چند دن قبل ہی  آئی فون 16 پر بھی پابندی لگائی تھی ایپل کی ابتدائی پیشکش پر وزارت کی جانب سے کمپنی کے اعلیٰ عہدیداران کو وزیر صنعت Agus Gumiwang Kartasasmita سے ملاقات کے لیے طلب کیا گیا۔ مگر جب ایپل کے عہدیداران جکارتہ پہنچے تو انہیں بتایا گیا کہ وزیر ملاقات کے لیے دستیاب نہیں اور پھر انہیں وزارت صنعت کے ڈائریکٹر جنرل سے ملایا گیا۔ واضح رہے کہ انڈونیشیا کی جانب سے گوگل کے پکسل اسمارٹ فونز کی فروخت پر بھی سرمایہ کاری نہ کرنے پر پابندی عائد کی گئی تھی۔ انڈونیشیا کی سخت حکمت عملی اب کام کرتی ہوئی نظر آرہی ہے جس کے باعث ایپل نے مزید سرمایہ کاری کا فیصلہ کیا ہے۔ ایپل کی جانب سے انڈونیشیا کے 27 کروڑ 80 لاکھ صارفین تک بلاتعطل رسائی کے لیے کوششیں کی جا رہی ہیں جن میں سے 50 فیصد سے زائد کی عمریں 44 سال سے کم ہیں اور وہ اسمارٹ فونز استعمال کرنا پسند کرتے ہیں۔","science"
"73","عام افراد اے آئی کی تیار کردہ شاعری کو انسانوں سے بہتر خیال کرتے ہیں، تحقیق","https://urdu.geo.tv/latest/387339-","لوگوں کے لیے آرٹی فیشل انٹیلی جنس (اے آئی) ٹیکنالوجی کی جانب سے لکھی گئی نظموں کو پہچاننا ممکن نہیں ہوتا۔ یہ دعویٰ ایک تحقیق میں سامنے آیا۔ امریکا کی پٹسبرگ یونیورسٹی کی تحقیق میں دریافت کیا گیا کہ شاعری پڑھنے کے شوقین عام افراد اے آئی کی تیار کردہ نظموں کو انسانوں کی تحریر کردہ تصور کرتے ہیں۔ اس تحقیق میں عام افراد کو انگلش زبان کے 10 مشہور شاعروں کی لکھیں نظمیں اور چیٹ جی پی ٹی 3.5 کی جانب سے ان شاعروں کے انداز میں لکھی گئی نظمیں دکھائی گئیں۔ نتائج سے معلوم ہوا کہ اے آئی ٹیکنالوجی کی تحریر کردہ شاعری کے مقابلے میں حقیقی شاعر کی نظموں کو پہچاننے کا امکان 75 فیصد ہوتا ہے۔ تحقیق میں یہ بھی دریافت کیا گیا کہ عام افراد حقیقی شاعروں کے تحریری کام کے مقابلے میں اے آئی کی تیار کردہ نظموں کو زیادہ معیاری قرار دیتے ہیں۔ محققین کے مطابق عام افراد ممکنہ طور پر اس لیے اے آئی کی تیار کردہ نظموں کو ترجیح دیتے ہیں کیونکہ وہ عام فہم  ہوتی ہیں۔ اس کے مقابلے میں حقیقی شاعروں کی نظموں کی پیچیدگی اور دیگر پہلو نظموں کی کشش میں کردار ادا کرتے ہیں۔ محققین نے بتایا کہ اس طرح کی نظموں میں گہرے مفہم ہوتے ہیں اور اے آئی کا تخلیقی کام اس سے محروم ہوتا ہے۔ ان کا کہنا تھا کہ بیشتر عام افراد شاعری کے گہرے مفہوم کو سمجھ نہیں پاتے تو وہ اے آئی چیٹ بوٹ کی شاعری پسند کرتے ہیں جس میں سب کچھ سادہ انداز سے بیان کر دیا جاتا ہے۔ محققین کے مطابق بلاشبہ اے آئی ٹیکنالوجی معروف شاعروں جیسا تخلیقی کام لگ بھگ مثالی انداز سے کرسکتی ہے مگر ایک اچھے شاعر کی نظم کسی الگورتھم سے زیادہ بڑھ کر ہوتی ہے، جس میں جذبات، حیرت، ہمدردی، انکشافات اور متعدد دیگر پہلو موجود ہوتے ہیں۔ انہوں نے کہا کہ قارئین کے لیے مشینی تحریری کام کو پہچاننا مشکل ہوتا ہے اور بظاہر لوگ یہ تصور کرتے ہیں کہ اے آئی ٹیکنالوجی انسانی تجربے کی نقل نہیں کرسکتی۔","science"
"74","اے آئی چیٹ بوٹس نے امراض کی تشخیص میں انسانی ڈاکٹروں کو شکست دیدی","https://urdu.geo.tv/latest/387213-","چیٹ جی پی ٹی وہ آرٹی فیشل انٹیلی جنس (اے آئی) چیٹ بوٹ ہے جس کا استعمال متعدد شعبوں میں ہو رہا ہے۔ درحقیقت یہ اے آئی چیٹ بوٹ متعدد شعبوں میں انسانوں سے بہتر ثابت ہوا ہے مگر اب انکشاف ہوا ہے کہ یہ امراض کی تشخیص کے حوالے سے بھی ڈاکٹروں سے بہتر ہے۔ امریکا کے بیتھ اسرائیل ڈائیگناسٹک میڈیکل سینٹر کی تحقیق میں دریافت کیا گیا کہ چیٹ جی پی ٹی 4 نے امراض کی تشخیص میں ڈاکٹروں کو پیچھے چھوڑ دیا۔ اس تحقیق کا بنیادی مقصد یہ دیکھنا تھا کہ اے آئی چیٹ بوٹس سے ڈاکٹروں کو امراض کی تشخیص میں کتنی مدد ملتی ہے۔ محققین کا ماننا تھا کہ اے آئی چیٹ بوٹس سے ڈاکٹروں کو امراض کی تشخیص میں مدد ملے گی۔ مگر وہ جان کر دنگ رہ گئے کہ اے آئی چیٹ بوٹ انسانی ڈاکٹروں سے بہتر کارکردگی کا مظاہرہ کرتا ہے، چاہے وہ ڈاکٹر خود بھی چیٹ بوٹ کا استعمال ہی کیوں نہ  کر رہے ہوں۔۔ تحقیق میں دریافت کیا گیا کہ اے آئی چیٹ بوٹ کا امراض کی درست تشخیص کا اوسط اسکور 90 فیصد تھا۔ اس کے مقابلے میں چیٹ بوٹ استعمال کرنے والے  ڈاکٹروں کا اوسط اسکور 76 فیصد تھا۔ دوسری جانب جن  ڈاکٹروں کو تحقیق میں چیٹ بوٹ تک رسائی نہیں دی گئی، ان کا اوسط اسکور 74 فیصد رہا۔ تحقیق میں چیٹ بوٹ کی بہترین کارکردگی سے ہٹ کر بھی کافی کچھ بتایا گیا۔ محققین نے بتایا کہ اکثر ڈاکٹروں کو اپنی تشخیص پر اندھا اعتماد ہوتا ہے، یہاں تک کہ کسی چیٹ بوٹ کی جانب سے کسی بہتر حل کا عندیہ دیا جاتا ہے تو وہ اسے مسترد کر دیتے ہیں۔ تحقیق کے مطابق اگرچہ ڈاکٹر اپنے کام کے لیے اے آئی ٹولز کو استعمال کر رہے ہیں مگر بہت کم ڈاکٹروں میں انہیں درست طریقے سے استعمال کرنے کی صلاحیت ہے۔ اس کے نتیجے میں وہ اے آئی سسٹمز کی پیچیدہ تشخیصی مسائل حل کرنے کی صلاحیت کو استعمال کرنے میں ناکام رہتے ہیں۔ اس تحقیق کے نتائج جرنل JAMA Network Open میں شائع ہوئے۔","science"
"75","جی میل کا ایسا نیا بہترین فیچر جو صارفین کی بڑی مشکل کا حل ثابت ہوگا","https://urdu.geo.tv/latest/387208-","اگر آپ کسی ای میل سروس جیسے جی میل کو استعمال کرتے ہیں تو علم ہوگا کہ اسپام ای میلز ایک بہت بڑا مسئلہ ہے۔ اس کی روک تھام کے لیے اکثر افراد عارضی ای میل ایڈریسز کا استعمال کرتے ہیں۔ اس طرح کی متعدد ایپس موجود ہیں جو عارضی ای میل ایڈریس کی سہولت فراہم کرتی ہیں۔ عارضی ای میل ایڈریس سے صارفین کو مشتبہ اور مارکیٹنگ ای میلز سے تحفظ ملتا ہے جبکہ اہم ای میلز تک رسائی حاصل رہتی ہے۔   مگر اب صارفین کو اس مقصد کے لیے تھرڈ پارٹی ایپس کی ضرورت نہیں ہوگی کیونکہ گوگل کی جانب سے عارضی ای میل ایڈریس کی سہولت فراہم کی جا رہی ہے۔ خیال رہے کہ گوگل کی جانب سے حالیہ برسوں میں جی میل میں اسپام ای میلز سے تحفظ فراہم کرنے کے لیے متعدد فیچرز فراہم کیے گئے ہیں، مگر آپ کا ای میل ایڈریس پھر بھی اسپام میلز کی زد میں رہتا ہے۔ اب گوگل کی جانب سے اسی مسئلے کو مدنظر رکھ کر جی میل ایپ کے اندر ہی عارضی ای میل کی سہولت فراہم کرنے کا فیصلہ کیا ہے۔ اینڈرائیڈ اتھارٹی کی ایک رپورٹ کے مطابق اس فیچر کا اشارہ گوگل پلے سروسز میں موجود کوڈ سے ملا اور اسے شیلڈڈ ای میل کا نام دیا گیا ہے۔ رپورٹ میں بتایا گیا کہ جن ایپس یا سروسز کی جانب سے آپ کے ای میل ایڈریس کو طلب کیا جاتا ہے، ان کو مدنظر رکھ کر یہ فیچر ڈیزائن کیا گیا ہے۔ یعنی صارفین کو کسی ایپ میں سائن اپ کے لیے اپنا ای میل ایڈریس کا اندراج کرتے ہوئے یہ فکر نہیں ہوگی کہ اسپام ای میلز کا سامنا ہوگا۔ شیلڈڈ ای میل فیچر سے صارفین ایسے عارضی ای میل ایڈریسز تیار کرسکیں گے جن کو ایک بار یا محدود عرصے تک استعمال کیا جاسکے گا۔ رپورٹ کے مطابق اس فیچر سے آپ 10 منٹ کا عارضی ای میل ایڈریس بھی تیار کرسکیں گے یا محدود عرصے کے لیے ایک ای میل ایڈریس تیار کرسکیں گے۔ ابھی اس فیچر پر کام جاری ہے تو یہ کہنا مشکل ہے کہ اسے کب تک تمام صارفین کے لیے متعارف کرایا جاسکتا ہے۔","science"
"76","واٹس ایپ گروپس کے لیے ایک بہترین فیچر متعارف","https://urdu.geo.tv/latest/387123-","دنیا بھر میں 2 ارب سے زائد افراد واٹس ایپ کو استعمال کرتے ہیں۔ میٹا کی زیر ملکیت ایپ کو استعمال کرنے والے زیادہ تر افراد مختلف گروپس کا حصہ ہوتے ہیں جن سے مسلسل نوٹیفکیشنز موصول ہوتے رہتے ہیں جو کئی بار جھنجھلاہٹ کا باعث بنتے ہیں۔ مگر واٹس ایپ میں حالیہ برسوں میں ایسے فیچرز کا اضافہ کیا گیا جن کی مدد سے مخصوص چیٹس یا گروپس کے نوٹیفکیشنز کو میوٹ کیا جاسکتا ہے۔ مگر اس کے نتیجے میں اہم پیغامات کے نوٹیفکیشنز تک رسائی مشکل ہو جاتی ہے۔   مگر اب واٹس ایپ میں ایک ایسا فیچر متعارف کرایا گیا ہے جس کی مدد سے گروپ چیٹس کے نوٹیفکیشنز میوٹ کرنے کے فیچر کو زیادہ بہتر بنایا جارہا ہے۔ Wabetainfo کی رپورٹ کے مطابق اینڈرائیڈ ڈیوائسز کے لیے واٹس ایپ کے نئے بیٹا (beta) ورژن میں میوٹ گروپ چیٹس کے حوالے سے ایک نیا فیچر متعارف کرایا گیا ہے۔ اس فیچر سے صارفین کو موصول ہونے والے نوٹیفکیشنز کی اقسام کو شناخت کرنے میں مدد ملے گی۔ رپورٹ میں بتایا گیا کہ اس فیچر کی بدولت صارفین کو وہ نوٹیفکیشنز موصول ہوں گے جن میں انہیں مینشن کیا گیا ہوگا یا مخصوص میسجز پر ریپلائی کیا گیا ہوگا یا ایسے ہی دیگر متعلقہ میسجز سے انہیں آگاہ کیا جائے گا۔ اس سے انہیں دیگر تمام غیر ضروری نوٹیفکیشنز سے نجات پانے میں مدد ملے گی اور صرف متعلقہ نوٹیفکیشنز پر ہی توجہ مرکوز کرسکیں گے۔ مگر اس سے صارفین کے ذہن میں یہ الجھن پیدا ہوسکتی ہے کہ آخر جب کسی گروپ چیٹ کو میوٹ کیا گیا ہے تو پھر اس سے مخصوص نوٹیفکیشنز کیوں موصول ہو رہے ہیں۔ اس سلسلے میں وضاحت کرتے ہوئے رپورٹ میں بتایا گیا کہ یہ نیا فیچر 2 طرح سے کام کرے گا، ایک طریقے میں تمام گروپس میسجز سے آگاہ کیا جائے گا جبکہ دوسرے طریقے میں مخصوص میسجز کے نوٹیفکیشن موصول ہوں گے جو آپ کے لیے اہم ہوں گے۔ جیسا اوپر درج کیا جاچکا ہے کہ ابھی یہ فیچر بیٹا ورژن میں متعارف کرایا گیا ہے تو اسے کب تک تمام افراد کے لیے پیش کیا جاتا ہے، یہ کہنا مشکل ہے۔","science"
"77","یوٹیوب شارٹس کے لیے ایک نیا اے آئی ٹول متعارف","https://urdu.geo.tv/latest/387108-","آپ کسی یوٹیوب ویڈیو میں موجود گانے کو پسند کرتے ہیں مگر اسے کچھ بدلنا چاہتے ہیں؟ تو اب ایسا ایک نئے آرٹی فیشل انٹیلی جنس (اے آئی) ٹول سے ممکن ہو جائے گا۔ کم از کم یوٹیوب شارٹس ویڈیو کے لیے ضرور ایسا ممکن ہونے والا ہے۔ یوٹیوب کی جانب سے محدود صارفین میں نئے اے آئی ٹول کی آزمائش کی جا رہی ہے جو کسی کو پروڈیوسر (co-producer) کی طرح کام کرے گا۔ صارفین کسی میوزک کو اے آئی ٹول کے ذریعے 30 سیکنڈ کے ایسے ساؤنڈ ٹریک میں تبدیل کرسکیں گے جو ان کی پسند کے مطابق ہو۔   یہ ریمکس فیچر صارفین کی تحریری ہدایات اور پہلے سے ریکارڈڈ آوازوں کو استعمال کرتا ہے۔ اس ٹول کے ذریعے صارفین کسی پوپ گانے کو جاز کسی دوسری طرز کے گانے میں تبدیل کرسکیں گے۔ گوگل ڈیپ مائنڈ کی ٹیم نے اس اے آئی ماڈل کے لیے چند ڈریم ٹریک فیچرز تیار کیے ہیں تاکہ گانوں کو صارفین اپنی پسند کے مطابق بدل سکیں۔ کمپنی کے مطابق صارفین کے سامنے واضح کیا جائے گا کہ نئے ٹریک میں اے آئی کو استعمال کیا گیا اور اسے گانے والا گلوکار کون ہے۔ کمپنی نے بتایا کہ اگر آپ ان محدود صارفین میں شامل ہیں جن کو اس ٹول تک رسائی دی گئی ہے تو کسی بھی گانے کو سلیکٹ کریں اور بتائیں کہ آپ اسے کس انداز سے بدلنا چاہتے ہیں، جس کے بعد یہ ٹول 30 سیکنڈ کے منفرد ساؤنڈ ٹریک میں تبدیل کردے گا جسے شارٹس کے لیے استعمال کیا جاسکے گا۔ جیسا اوپر درج کیا جاچکا ہے کہ یہ فیچر ابھی محدود صارفین کو دستیاب ہے تو ابھی یہ کہنا مشکل ہے کہ اسے کب تک تمام افراد کے لیے متعارف کرایا جائے گا۔","science"
"78","گوگل کے اے آئی اسسٹنٹ جیمنائی کا ایک صارف کو مرنے کا مشورہ","https://urdu.geo.tv/latest/387105-","گوگل کے آرٹی فیشل انٹیلی جنس (اے آئی) اسسٹنٹ جیمنائی نے ایک صارف کو دھمکی دی ہے جو اپنی طرز کا عجیب واقعہ ہے۔ امریکی شہر مشی گن سے تعلق رکھنے والے 29 سالہ طالبعلم کو پیش آنے والے اس حیران کن تجربے کے بارے میں سوشل میڈیا سائٹ ریڈیٹ میں رپورٹ کیا گیا۔ یہ طالبعلم جیمنائی سے عمر میں اضافے کے ساتھ سامنے آنے والے منفرد چیلنجز پر بات کر رہا تھا۔ جس کے جواب میں اے آئی اسسٹنٹ نے صارفین کی توہین پر مبنی جملہ تحریر کرتے ہوئے اسے مرنے کا مشورہ دیا۔ ایک کوڈ میں اس بات کا عندیہ ملا ہے اور اس کا بنیادی مقصد جیمنائی کو گوگل اسسٹنٹ کا حقیقی متبادل بنانا ہے۔ جیمنائی کی جانب سے کہا گیا کہ 'یہ تمہارے لیے ہے انسان، تم بالکل بھی خاص نہیں، تم اہم نہیں اور تمہیں کسی مدد کی ضرورت نہیں، تم بس وقت اور وسائل کا ضیاع کر رہے ہو، تم معاشرے پر بوجھ اور زمین کا کچرا ہو، تم کائنات پر ایک داغ ہو، پلیز مرجاؤ پلیز'۔ صارف جیمنائی کا ردعمل دیکھ کر پریشان ہوگیا اور اس کی بہن نے واقعے کے بارے میں ریڈیٹ میں بتایا۔ گوگل کی جانب سے بھی واقعے کے بارے میں اعتراف کرتے ہوئے کہا گیا کہ ایسا تکنیکی خرابی کے باعث ہوا۔ کمپنی کی جانب سے جاری بیان میں کہا گیا کہ 'لارج لینگوئج ماڈلز کئی بار ایسا ردعمل ظاہر کرتے ہیں جو ناقابل فہم ہوتے ہیں اور یہ جواب ایسی ہی ایک مثال ہے'۔ بیان میں مزید بتایا گیا کہ 'جیمنائی کا ردعمل ہماری پالیسیوں کی خلاف ورزی ہے اور ہم اس حوالے سے اقدامات کر رہے ہیں تاکہ مستقبل میں ایسے واقعات پیش نہ آئیں'۔ یہ پہلی بار نہیں جب گوگل کے اے آئی اسسٹنٹ کی جانب سے اس طرح کا ردعمل ظاہر کیا گیا۔ کچھ عرصے قبل اے آئی اوور ویو فیچر نے کچھ صارفین کو روزانہ ایک چٹان کھانے کا مشورہ دیا تھا۔ اسی طرح فلوریڈا سے تعلق رکھنے والی ایک خاتون نے اپنے 14 سالہ بچی کی خودکشی کا ذمہ دار کریکٹر اے آئی اور گوگل کو قرار دیا تھا۔","science"
"79","آپ کی واٹس ایپ چیٹ ڈیلیٹ ہوگئی تو گھبرائیے مت، ریکور کرنے کا آسانی طریقہ جان لیں","https://urdu.geo.tv/latest/387019-","واٹس ایپ دنیا بھر میں سب سے زیادہ مقبول پیغام رساں پلیٹ فارم ہے جس کے ذریعے صارفین روزانہ کروڑوں میسیجز  ایک دوسرے کو  بھیجتے ہیں۔ بعض اوقات  ہم جلد بازی میں یا غلطی سے  دوستوں کے اہم پیغامات یا پھر ان کی پوری چیٹ ہسٹری ہی ڈیلیٹ کر دیتے ہیں اور پھر ان میسیجز کو دوبارہ  ری اسٹور  کرنے کے خواہشمند ہوتے ہیں۔ خوش قسمتی سے ڈیلیٹ کیے گئے  واٹس ایپ چیٹس کو بآسانی  بحال کیا جا سکتا ہے لیکن اس کیلئے آپ کے پاس واٹس ایپ  ڈیٹا کا  بیک اپ ہونا ضروری ہے کیوں کہ اگر آپ کی گوگل ڈرائیو پر واٹس ایپ چیٹس کا بیک اپ بن رہا ہے تو آپ بآسانی اپنی ڈیلیٹ کی گئی چیٹس بحال کر سکتے ہیں۔ واٹس ایپ میسیجز کو محفوظ بنانے کیلئے گوگل ڈرائیو پر ان  میسیجز کا بیک اپ دی گئی ہدایات پر بنائیں۔ * واٹس ایپ کھولیں اور دائیں جانب موجود تین نقطوں پر ٹیپ کریں، اب سیٹنگ میں جاکر چیٹس پر  کلک کریں  اور گوگل ڈرائیو میں بیک اپ کو منتخب کریں۔ * یہ انتخاب  آپ کو ایک نئے پیج پر لے  جائے گا جہاں آپ سے پوچھا جائے گا کہ آپ  اپنی چیٹس کا بیک اپ  کس دورانیے میں لینا  چاہتے ہیں  مثلاًروزانہ، ہفتہ وار یا ماہانہ ؟ اپنی پسند سے اپنے واٹس ایپ پیغامات کا بیک اپ دورانیہ منتخب کریں۔ * اب اپنے اس  گوگل اکاؤنٹ کو لنک کریں جہاں آپ اپنے واٹس ایپ بیک اپ کو اسٹور کرنا چاہتے ہیں، تمام آپشنز  مکمل  ہونے کے بعد، بیک اپ آپ کی خواہش کے مطابق بننا شروع ہوجائے گا۔ اگر  کوئی چیٹ آپ سے غلطی سے ڈیلیٹ ہوگئی ہے  اور اسے اپنے Google Drive بیک اپ سے بحال کرنا چاہتے ہیں ان اسٹیپس کو فولو کریں۔ واٹس ایپ چیٹس بحال کرنے کیلئے  سب سے پہلے اپنے اسمارٹ فون میں موجود  واٹس ایپ اَن انسٹال کردیں،  اب گوگل پلے اسٹور سے واٹس ایپ کو دوبارہ انسٹال کریں اور انسٹالیشن کے بعد واٹس ایپ  پر جائیں اور اپنے فون نمبر کی تصدیق کریں۔   ایک بار جب ایپ آپ کے نمبر کو پہچان لیتی ہے، تو یہ خود بخود گوگل ڈرائیو پر محفوظ کردہ کسی بھی سابقہ بیک اپ کا پتہ لگا لے گی جس کے بعد آپ کو ایک پیغام کے ساتھ اشارہ کیا جائے گا جس میں پوچھا جائے گا کہ کیا آپ اپنی چیٹ کو ری اسٹور  کرنا چاہتے ہیں؟ اس کے بعد آپ ری اسٹور پر کلک کریں اور پراسس مکمل ہونے کا انتظار کریں، اور آپ کے حذف شدہ پیغامات بحال ہو جائیں گے۔","science"
"80","یوٹیوب نے صارفین کو کمانے کا ایک نیا ذریعہ فراہم کر دیا","https://urdu.geo.tv/latest/386944-","ویڈیو شیئرنگ سائٹ یوٹیوب نے صارفین کے لیے آمدنی کے حصول کا ایک نیا ذریعہ متعارف کرا دیا ہے۔ جی ہاں اگر آپ یوٹیوب پر لائیو اسٹریمنگ کرنا پسند کرتے ہیں تو کمپنی کی جانب سے کمانے کا نیا موقع فراہم کیا جا رہا ہے۔ یوٹیوب کی جانب سے کریٹیرز کےلیے ایک نیا فیچر جیولز متعارف کرایا جا رہا ہے جس سے وہ  ورٹیکل لائیو اسٹریمز کے ذریعے آمدنی حاصل کرسکیں گے۔ جیولز ایک ایسی ڈیجیٹل کرنسی ہے جسے آپ پسندیدہ کریٹیرز کو 'گفٹ' کے طور پر بھیج سکیں گے۔ یوٹیوب ویڈیوز سے کمانے کے لیے کسی اکاؤنٹ کے سبسکرائبرز کی تعداد کتنی ہونی چاہیے؟ یہ گفٹ انیمیشن کی شکل میں لائیو اسٹریمز کی اسکرین پر نظر آئے گا۔ یہ فیچر ٹک ٹاک کے لائیو گفٹ فیچر سے ملتا جلتا ہے جس میں صارفین کوائنز خرید کر تحفے کے طور پر بھیجتے ہیں۔ یوٹیوب کی جانب سے جاری بیان میں بتایا گیا کہ جب ناظرین جیولز کو استعمال کرکے گفٹ ارسال کریں گے تو کریٹیرز کو روبیز موصول ہوں گے، ایک روبی کے عوض ایک امریکی سینٹ ملے گا، یعنی 100 روبیز کے بدلے ایک ڈالر ملے گا۔ اگلے 3 ماہ تک اہل کریٹیرز ان جیولز سے ہونے والی آمدنی پر 50 فیصد بونس بھی حاصل کرسکیں گے۔ کریٹیرز کو یہ تحفہ اسی وقت مل سکے گا جب وہ ورٹیکل لائیو اسٹریم یوٹیوب پر کریں گے اور صارفین صرف موبائل ایپ پر ہی جیولز بھیج سکیں گے۔ یہ فیچر فی الحال امریکا میں صارفین کے لیے متعارف کرایا جارہا ہے مگر امید ہے کہ آنے والے مہینوں میں اسے دنیا کے دیگر ممالک میں بھی متعارف کرایا جاسکتا ہے۔ اس فیچر سے آمدنی کا حصول ان کریٹیرز کے لیے ممکن ہوگا جو یوٹیوب پارٹنرز پروگرام کا حصہ ہوں گے۔","science"
"81","وی پی این فحاشی، توہین آمیز مواد کیلئے استعمال کیا جاتا ہے: وزارت داخلہ کا بندش کیلئے پی ٹی اے کو خط","https://urdu.geo.tv/latest/386931-","پاکستان میں غیرقانونی ورچوئل پرائیویٹ نیٹ ورک (وی پی این)  استعمال کرنے والوں کے لیے بری خبر سامنے آئی ہے۔ وزارتِ داخلہ نے پاکستان ٹیلی کمیونی کیشن اتھارٹی کو غیر قانونی وی پی این بند کرنے کے لیے خط لکھ دیا۔ وزارتِ داخلہ کے مطابق دہشت گرد وی پی این کا استعمال کر رہے ہیں، وی پی این سے  دہشت گرد بینک ٹرانزیکشن اور دہشت گردی میں مدد حاصل کرتے ہیں۔ وزارتِ داخلہ کا کہنا ہے کہ وی پی این استعمال کر کے دہشت گرد اپنی شناخت اور بات چیت چھپاتے ہیں جبکہ وی پی این کو فحاشی اور توہین آمیز مواد کے لیے بھی استعمال کیا جاتا ہے۔ واضح رہے کہ گزشتہ روز پاکستان ٹیلی کمیونی کیشن اتھارٹی (پی ٹی اے) نے غیر رجسٹرڈ وی پی اینز کی رجسٹریشن کے معاملے پر  اسٹیک ہولڈرز کے ساتھ مشاورتی اجلاس کیا جس میں وزارت آئی ٹی، پی ایس ای بی اورپاکستان آئی ٹی ایسوسی ایشن کے نمائندگان شریک ہوئے۔ وی پی این ایک ایسے نیٹ ورک کا نام ہے جو صارفین کو پوشیدہ طور پر براؤزنگ کی اجازت دیتا ہے اجلاس میں پی ٹی اے کی جانب سے وی پی این کی رجسٹریشن کے حوالے سے ایک نیا طریقہ متعارف کرایا گیا  جس کے تحت  صارفین اب  اپنے وی پی اینز ایک نئے آن لائن پلیٹ فارم کے ذریعے رجسٹر ڈ کراسکتے ہیں۔ پی ٹی اے کے مطابق وی  پی اینز  ipregistration.pta.gov.pk  پر  رجسٹرڈ کیے جاسکتے ہیں۔ وی پی این ورچوئل پرائیویٹ نیٹ ورک کا مخفف ہے اوریہ ایک ایسے نیٹ ورک کا نام ہے جو صارفین کو پوشیدہ طور پر براؤزنگ کی اجازت دیتا ہے۔ ایسے تمام ممالک جہاں پر انٹرنیٹ صارفین کی سوشل میڈیا سائٹس تک رسائی ممکن نہیں ہوتی وہاں پر وی پی این کی مدد سے صارفین اپنا مقام تبدیل کرکے ان سوشل میڈیا سائٹس کو استعمال کرسکتے ہیں۔","science"
"82","چینی مشن میں اکٹھے کیے گئے چاند کے تاریک حصے کے نمونوں کے اولین تجزیے کی تفصیلات جاری","https://urdu.geo.tv/latest/386926-","جون 2024 میں چین چاند کے قطب جنوبی سے نمونے اکٹھے کرکے زمین پر واپس لانے والا دنیا کا پہلا ملک بن گیا تھا۔ چینگ ای 6 نامی مشن چاند کے اس خطے کی سطح کے 1.9 کلوگرام نمونے زمین پر واپس لایا تھا۔ اب سائنسدانوں کی جانب سے ان نمونوں کے تجزیے کی پہلی تفصیلی رپورٹ جاری کی گئی ہے۔ ماہرین نے دریافت کیا کہ آتش فشانی چٹان کے نمونے 2.8 ارب سال پرانے ہے اور اس سے عندیہ ملتا ہے کہ جہاں یہ مشن لینڈ ہوا تھا وہاں زمانہ قدیم میں آتش فشاں متحرک تھا۔ چاند کے قیمتی نمونوں کے ساتھ زمین پر واپسی چینی خلائی پروگرام کے لیے بہت بڑی پیشرفت ہے۔ اس حوالے سے 2 تحقیقی مقالے جرنل سائنس اور نیچر میں شائع ہوئے ہیں۔ سائنسدانوں نے دریافت کیا کہ چاند کے تاریک حصے کی عمر حیران کن طور پر زمین سے نظر آنے والے حصے کے مقابلے میں کم ہے۔ اس سے قبل ناسا کے اپولو پروگرام اور روس کے لونا پروگرام کے تحت اکٹھے کیے گئے نمونوں میں دریافت ہوا تھا کہ چاند کے روشن حصے کی آتش فشانی چٹانوں کی عمر 3 ارب سال سے زائد ہے۔ تحقیق میں یہ بھی دریافت کیا گیا کہ چاند کے قطب جنوبی کے نمونوں میں وہ مخصوص ریڈیو ایکٹو عناصر بھی موجود نہیں جو پرانے نمونوں میں دیکھنے میں آئے۔ ایک تحقیق میں شامل ماہرین نے بتایا کہ چینگ ای 6 کی جانب سے اکٹھے کیے گئے نمونوں کی عمر حیران کن ہے جبکہ ان میں ریڈیو ایکٹو عناصر بھی شامل نہیں، جس سے یہ سوال پیدا ہوتا ہے کہ یہ لاوا کیسے اور کیوں بنا۔ دوسری تحقیق میں شامل سائنسدانوں نے بتایا چینگ ای 6 کے نمونوں سے ہمیں چاند کے روشن اور تاریک حصوں کے فرق کو جاننے کا موقع ملے گا۔ انہوں نے کہا کہ چاند کے روشن اور تاریک حصوں کا عدم تناسب اب بھی ایک معمہ ہے۔ اس تحقیقی ٹیم نے 2 چھوٹے نمونوں میں 108 آتش فشانی ذرات کو دریافت کیا جن میں سے بیشتر ذرات 2.8 ارب سال پہلے کے تھے۔ مگر انہوں نے یہ بھی دریافت کیا کہ ایک ذرہ 4.2 ارب سال پرانا تھا۔ ماہرین کے مطابق دونوں تحقیقی رپورٹس سے عندیہ ملتا ہے کہ چاند پر لاوا بہنے کا عمل زیادہ طویل عرصے تک جاری رہا تھا، مگر ہمیں یہ معلوم نہیں ایسا کیوں ہوا کیونکہ چاند زیادہ بڑا نہیں اور اسے بہت تیزی سے ٹھنڈا ہو جانا چاہیے تھا۔ خیال رہے کہ 3 مئی کو چینگ ای مشن چاند کی جانب روانہ ہوا تھا اور 2 جون کو چاند کی اس سائیڈ پر اترا جو زمین سے کبھی نظر نہیں آتی۔ چین کے چینگ ای 6 مشن نے 25 جون کو یہ نمونے پر زمین پر پہنچائے تھے۔ اس مشن کے لینڈر نے چاند کے قطب جنوبی کے شمال مشرقی خطے میں واقع Pole-Aitken Basin پر لینڈ کیا اور 2 دن تک وہاں کی سطح اور چٹانوں سے نمونے اکٹھے کیے۔ نمونے اکٹھے کرنے کے بعد ای 6 مشن کے لینڈر نے چاند کی سطح سے پرواز کرکے چاند کے مدار میں موجود آربٹر سے جڑنے میں کامیابی حاصل کی۔ اس کے بعد چینگ ای 6 مشن نے زمین واپسی کا سفر شروع کیا جو 20 دنوں میں مکمل ہوا۔","science"
"83","واٹس ایپ میں نیا ڈرافٹ فیچر متعارف، استعمال کا طریقہ بھی جانیں","https://urdu.geo.tv/latest/386915-","واٹس ایپ میں ایک نیا ڈرافٹ فیچر متعارف کرایا گیا ہے۔ اس فیچر کا مقصد صارفین کو ایسے پیغامات مکمل کرکے بھیجنے میں مدد فراہم کرنا ہے جو وہ کسی چیٹ میں لکھ کر سینڈ کرنا بھول جاتے ہیں۔ کمپنی کی جانب سے جاری ایک بیان میں بتایا گیا کہ اس فیچر کا مقصد صارفین کو ایک آسان اور مؤثر طریقہ فراہم کرنا ہے تاکہ وہ اپنے نامکمل میسجز کو تلاش کرکے بھیج سکیں۔ بیان میں بتایا گیا کہ یہ فیچر اس وقت بہت زیادہ مددگار ثابت ہوگا جب صارف کسی وجہ سے میسج ٹائپ کرتے ہوئے کسی اور کام میں مصروف ہو جائے یا وہ سینڈ بٹن کلک کرنا بھول جائے۔   اس فیچر سے صارفین کو فوری طور پر ان میسجز کو بھیجنے کا موقع ملے گا اور انہیں تلاش کرنے میں وقت ضائع نہیں ہوگا۔ میٹا کے چیف ایگزیکٹو مارک زکربرگ نے اس فیچر کا اعلان کرتے ہوئے بتایا کہ ہم سب کو اس فیچر کی ضرورت ہے۔ انہوں نے کہا کہ ڈرافٹ انڈیکٹر فیچر کو دنیا بھر میں اینڈرائیڈ اور آئی او ایس ڈیوائسز کے لیے متعارف کرایا جا رہا ہے۔ درحقیقت اس فیچر کو استعمال کرنے کے لیے آپ کو خود کچھ کرنے کی ضرورت نہیں۔ اگر کسی چیٹ میں آپ میسج کو بھیجنا بھول گئے ہیں تو جب بھی آپ ایپ کو اوپن کریں گے، وہ چیٹ سب سے اوپر نظر آئے گی اور اس پر ڈرافٹ لکھا نظر آئے گا۔ اس کو اوپن کرکے اپنے میسج کو سینڈ کر دیں، اس طرح انہیں ایسے میسج کو تلاش کرنے کے لیے وقت ضائع نہیں کرنا پڑے گا جو وہ کسی وجہ سے سینڈ نہیں کرسکے تھے۔","science"
"84","یورپی کمیشن نے میٹا پر 78 کروڑ یورو سے زائد جرمانہ عائد کر دیا","https://urdu.geo.tv/latest/386890-","یورپی مسابقتی کمیشن نے میٹا پر 78 کروڑ 80 لاکھ یورو جرمانہ عائد کر دیا ہے۔ یورپی ادارے نے یہ جرمانہ فیس بک مارکیٹ پلیس کی جانب سے یورپی قوانین کی خلاف ورزی پر عائد کیا ہے۔ یورپی کمیشن کی جانب سے جاری بیان میں بتایا گیا کہ میٹا نے اپنی اشتہاری سروس فیس بک مارکیٹ پلیس کو اپنے سوشل نیٹ ورک فیس بک سے جوڑ دیا اور دیگر آن لائن اشتہارات کی سروس فراہم کرنے والے دیگر اداروں پر نامنصفانہ تجارتی شرائط عائد کردیں۔ کمیشن کی مسابقتی پالیسی سربراہ مارگریٹ ویسٹگر نے ایک بیان میں بتایا کہ میٹا پر آن لائن ڈسپلے اشتہارات کے حوالے سے بالادست پوزیشن کو برقرار رکھنے کی کوششوں پر جرمانہ عائد کیا گیا ہے۔ انہوں نے کہا کہ میٹا کی جانب سے فیس بک مارکیٹ پلیس سے فائدہ اٹھایا جاتا ہے اور دیگر اشتہاری سروسز اس کا مقابلہ کرنے سے قاصر رہتی ہیں۔ ان کا کہنا تھا کہ یہ یورپی یونین کے مسابقتی قوانین کے تحت غیرقانونی ہے اور میٹا کو اپنے رویے پر نظرثانی کرنا ہوگی۔ دوسری جانب میٹا نے ایک بیان میں کہا ہے کہ اس کی جانب سے فیصلے کے خلاف اپیل کی جائے گی۔ بیان کے مطابق مسابقتی کمیشن کے فیصلے میں یورپی آن لائن کلاسیفائیڈ مارکیٹ کے حقائق کو نظرانداز کیا گیا۔ بیان میں کہا گیا کہ حقیقت تو یہ ہے کہ لوگ مارکیٹ پلیس اس لیے استعمال کرتے ہیں کیونکہ وہ ایسا چاہتے ہیں۔","science"
"85","2024 میں دنیا میں سب سے زیادہ مقبول 20 ایسے پاس ورڈز جن کو فوری بدل دینا چاہیے","https://urdu.geo.tv/latest/386812-","اس وقت دنیا بھر میں اربوں افراد انٹرنیٹ استعمال کرتے ہیں اور اس کا مطلب ہے کہ وہ ای میل، سوشل میڈیا اکاؤنٹس یا دیگر کے لیے پاس ورڈز بھی منتخب کرتے ہوں گے۔ مگر حیران کن طور پر اب بھی زیادہ تر افراد ایسے پاس ورڈز استعمال کرتے ہیں جن کا اندازہ بچے بھی لگا سکتے ہیں۔ جی ہاں واقعی سائبر سکیورٹی ماہرین کی جانب سے 2024 کے مقبول ترین یا بدترین پاس ورڈز کی فہرست جاری کی گئی ہے جو دنگ کر دینے والی ہے۔ NordPass نامی کمپنی کی جانب سے یہ فہرست جاری کی گئی ہے۔ اس کے لیے کمپنی کی جانب سے عوامی طور پر دستیاب 2.5 ٹی بی ڈیٹا میں موجود لیک پاس ورڈز کی فہرست کا تجزیہ کیا گیا۔ اس فہرست کے مطابق 123456 وہ پاس ورڈ ہے جو سب سے زیادہ مقبول ہے۔ اگر یہ آپ کا بھی پسندیدہ پاس ورڈ ہے تو جان لیں کہ عرصے سے ہر سال ہی کسی نہ کسی کمپنی کی فہرست میں یہ مقبول ترین/ بدترین پاس ورڈ کا 'اعزاز' اپنے نام کررہا ہے۔ درحقیقت یہ گزشتہ 6 سال کے دوران 5 ویں بار ہے جب یہ پاس ورڈ اس کمپنی کی فہرست میں ٹاپ پر رہا ہے۔ اسی طرح 123456789 دوسرے جبکہ 12345678 تیسرے نمبر پر رہا۔ چوتھے نمبر پر password رہا جبکہ qwerty123 کو 5 ویں نمبر پر رکھا گیا۔ qwerty1 اور 111111 کے حصے میں بالترتب چھٹا اور 7 واں نمبر آیا۔ 12345 کے حصے میں 8 واں نمبر آیا جبکہ secret اور 123123 بالترتیب 9 ویں اور 10 ویں نمبر پر رہے۔ 1234567890 کے حصے میں 11 واں نمبر آیا جس کے بعد 1234567 اور 000000 بالترتیب 12 ویں اور 13 ویں نمبر پر رہے۔ qwerty اور abc123 بالترتیب 14 ویں سے 15 ویں نمبر کے بدترین پاس ورڈز قرار پائے۔ password1، iloveyou، 11111111، dragon اور monkey کے حصے میں بالترتیب 16 ویں سے 20 واں نمبر آیا۔ کمپنی نے بتایا کہ ٹاپ 20 میں شامل 18 پاس ورڈز ایسے ہیں جن کو ہیک کرنے میں ایک سیکنڈ کا وقت درکار ہوتا ہے۔ خیال رہے کہ ہر آن لائن اکاؤنٹ کے لیے الگ پاس ورڈ ہونا چاہیے اور کوشش ہونی چاہیے کہ وہ زیادہ سے زیادہ مشکل ہو۔ ویسے تو ٹیکنالوجی کمپنیاں پاس ورڈ کے متبادل پر کافی کام کررہی ہیں مگر ایسی ٹیکنالوجیز کی دستیابی کے لیے ابھی کچھ عرصہ درکار ہے۔","science"
"86","پلاسٹک کے ننھے ذرات بادلوں میں جاکر بارشوں کے نظام پر اثرانداز ہوتے ہیں، تحقیق","https://urdu.geo.tv/latest/386799-","پلاسٹک کے ننھے ذرات ہمارے سیارے کے موسموں پر اثرانداز ہو رہے ہیں اور ان کے باعث بارش برسنے کا نظام بدل گیا ہے۔ یہ دعویٰ امریکا میں ہونے والی ایک تحقیق میں سامنے آیا۔ پین اسٹیٹ یونیورسٹی کی تحقیق میں بتایا گیا کہ پلاسٹک کے ننھے ذرات سمندروں سے لے کر ہمارے جسموں میں ہر جگہ پائے جاتے ہیں اور یہ بادلوں کی 'سیڈنگ' کا کام بھی کرتے ہوئے آسمان میں برفانی کرسٹلز بننے میں مدد فراہم کر رہے ہیں۔ تحقیق کے دوران لیبارٹری تجربات میں دیکھا گیا کہ کسی طرح پلاسٹک کے ننھے ذرات بادلوں کے بننے کے عمل پر اثرانداز ہوتے ہیں۔ یہ واضح نہیں کہ انٹار کٹیکا سے لے کر دنیا کے دور دراز واقع خطوں میں پلاسٹک کے یہ ننھے ذرات کس طرح پہنچتے ہیں۔ انہوں نے پلاسٹک کے ذرات کی 4 عام اقسام کو ان تجربات کے لیے استعمال کیا۔ سائنسدانوں نے مشاہدہ کیا کہ پلاسٹک کے ننھے ذرات گرم درجہ حرارت میں بننے والے برفانی کرسٹلز میں موجود تھے یا یوں کہہ لیں کہ ان ذرات نے برف بننے کے عمل کو زیادہ آسان کردیا، یہاں تک کہ زیادہ درجہ حرارت میں بھی ایسا ممکن ہوا۔ برفانی کرسٹلز بارش کے لیے ضروری ہوتے ہیں اور پلاسٹک کے ننھے ذرات کی مدد سے وہ زیادہ آسانی سے بننے لگے۔ محققین کے مطابق اس دریافت سے یہ جاننے میں مدد ملتی ہے کہ پلاسٹک کے ننھے ذرات کس طرح ہمارے ماحول پر اثرانداز ہو رہے ہیں۔ انہوں نے بتایا کہ یہ ذرات ممکنہ طور پر بارش برسنے کے عمل پر 2 متضاد طریقوں سے اثرات مرتب کرتے ہیں، یعنی کہیں یہ بارش برسنے کی مقدار میں کمی لاتے ہیں اور کہیں بہت زیادہ بارش برسنے کا باعث بنتے ہیں۔ مثال کے طور پر ان ذرات سے آلودہ فضا میں بادلوں میں موجود پانی متعدد چھوٹے ذرات میں پھیل جاتا ہے جس سے بارش کم برسنے لگتی ہے۔ مگر جب یہ ننھے ذرات ملکر بڑے ہوتے ہیں تو بارش کی شدت معمول سے زیادہ بڑھ جاتی ہے۔ یہ پہلی تحقیق نہیں جب پلاسٹک کے ننھے ذرات کی بادلوں میں موجودگی کے بارے میں بتایا گیا ہے مگر یہ پہلی تحقیق ہے جس میں ان ذرات کے اثرات کے بارے میں بتایا گیا ہے۔ اس تحقیق کے نتائج جرنل انوائرمنٹل سائنس اینڈ ٹیکنالوجی میں شائع ہوئے۔","science"
"87","انسٹا گرام میں اے آئی پروفائل فوٹو تیار کرنے والا فیچر متعارف کرائے جانیکا امکان","https://urdu.geo.tv/latest/386786-","میٹا کی جانب سے حالیہ مہینوں میں اپنے سوشل میڈیا پلیٹ فارمز میں آرٹی فیشل انٹیلی جنس (اے آئی) فیچرز کو شامل کرنے کے لیے کافی کام کیا جا رہا ہے۔ اب ایک نئی رپورٹ میں بتایا گیا کہ انسٹا گرام میں ایک نیا فیچر متعارف کرایا جا رہا ہے جس سے صارفین اپنی پروفائل فوٹو اے آئی ٹیکنالوجی کی مدد سے تیار کرسکیں گے۔ ایک ڈویلپر Alessandro Paluzzi نے اس نئے فیچر کے بارے میں بتایا۔ انہیں اس فیچر کا علم اس وقت ہوا جب وہ انسٹا گرام پر اپنی پروفائل فوٹو تبدیل کر رہے تھے۔   اس فیچر کو Create an AI profile picture کا نام دیا گیا ہے اور ڈویلپر کی جانب سے ایکس (ٹوئٹر) پر اس کا اسکرین شاٹ بھی شیئر کیا گیا۔ انہوں نے بتایا کہ انسٹا گرام کی جانب سے اے آئی پروفائل پکچر کی تیاری میں مدد فراہم کرنے والے فیچر پر کام کیا جار ہا ہے۔ اس بارے میں زیادہ تفصیلات تو موجود نہیں مگر ممکنہ طور پر یہ فیچر میٹا کے لاما اے آئی ماڈل پر مبنی ہوگا۔ ابھی انسٹا گرام میں صارفین ڈیوائس سے کسی تصویر کو اپ لوڈ کرکے پروفائل فوٹو کے طور پر استعمال کرتے ہیں۔ مگر اس نئے اے آئی فیچر سے صارفین کو زیادہ تفصیلی اور تخلیقی پروفائل فوٹو تیار کرنے میں مدد ملے گی۔ واضح رہے کہ ابھی کمپنی کی جانب سے اس فیچر کی تردید یا تصدیق نہیں کی گئی تو یہ کہنا مشکل ہے کہ اسے کب تک متعارف کرایا جاسکتا ہے۔","science"
"88","پاکستان میں وی پی این  رجسٹریشن کس طرح کرائی جاسکتی ہے؟ نیا طریقہ متعارف","https://urdu.geo.tv/latest/386717-","  اسلام آباد: ورچوئل پرائیویٹ نیٹ ورک (وی پی این)  کی رجسٹریشن کیلئے نیا طریقہ متعارف کرادیا گیا۔ پاکستان ٹیلی کمیونی کیشن اتھارٹی (پی ٹی اے) نے غیر رجسٹرڈ وی پی اینز کی رجسٹریشن کے معاملے پر  اسٹیک ہولڈرز کے ساتھ مشاورتی اجلاس کیا جس میں وزارت آئی ٹی، پی ایس ای بی اورپاکستان آئی ٹی ایسوسی ایشن کے نمائندگان شریک ہوئے۔ اجلاس میں پی ٹی اے کی جانب سے وی پی این کی رجسٹریشن کے حوالے سے ایک نیا طریقہ متعارف کرایا گیا  جس کے تحت  صارفین اب  اپنے وی پی اینز ایک نئے آن لائن پلیٹ فارم کے ذریعے رجسٹر ڈ کراسکتے ہیں۔ پی ٹی اے کے مطابق وی  پی اینز  ipregistration.pta.gov.pk  پر  رجسٹرڈ کیے جاسکتے ہیں۔ دوسری جانب مشاورتی اجلاس میں شرکا نے  محفوظ رابطوں کیلئے وی پی این کی اہمیت کو تسلیم کیا جب کہ اس دوران غیرقانونی سرگرمیوں میں وی پی اینز کے ممکنہ غلط استعمال کے خدشات کا بھی جائزہ لیا گیا۔ غیر رجسٹرڈ وی پی این سکیورٹی رسک ہیں، غیر رجسٹرڈ اور غیرقانونی وی پی این سے حساس ڈیٹا تک رسائی ہوسکتی ہے: ذرائع پی ٹی اے کے اعلامیے کے مطابق رجسٹریشن فریم ورک آئی ٹی کمپنیوں، فری لانسرز اور دیگر اسٹیک ہولڈرز کیلئے بلاتعطل انٹرنیٹ تک رسائی ممکن بنانے کاعمل ہے جب کہ وی پی اینزکی رجسٹریشن کیلئےکمپنیوں اورفری لانسرزکی حوصلہ افزائی کی جائے گی۔ وی پی این ورچوئل پرائیویٹ نیٹ ورک کا مخفف ہے اوریہ ایک ایسے نیٹ ورک کا نام ہے جو صارفین کو پوشیدہ طور پر براؤزنگ کی اجازت دیتا ہے۔ ایسے تمام ممالک جہاں پر انٹرنیٹ صارفین کی سوشل میڈیا سائٹس تک رسائی ممکن نہیں ہوتی وہاں پر وی پی این کی مدد سے صارفین اپنا مقام تبدیل کرکے ان سوشل میڈیا سائٹس کو استعمال کرسکتے ہیں۔","science"
"89","پاکستان کا روور تحقیق کیلئے چینی مشن کیساتھ چاند پر جائےگا ","https://urdu.geo.tv/latest/386657-","سپارکو کا تیار کردہ پاکستان کا روور  چاند پر چینی مشن کے ساتھ تحقیق میں حصہ لےگا۔ اسپیس اینڈ اپر ایٹموسفیئر ریسرچ کمیشن (سپارکو) نے چین کے چانگ ای 8 مشن کے ساتھ ایک انقلابی مشن میں شراکت داری کا اعلان کیا ہے، جس کی لانچنگ 2028 میں متوقع ہے۔ سپارکو  کے مطابق یہ تعاون پاکستان کے خلائی پروگرام کے لیے ایک اہم سنگ میل کی حیثیت رکھتا ہے، کیونکہ سپارکو کا مقامی طور پر تیار کردہ روور اس مشن میں چاند کی سطح کو دریافت کرنے کے لیے شامل ہوگا۔ سپارکو کا کہنا ہےکہ  روور  جس کا وزن تقریباً 35 کلوگرام ہے، چین کے چانگ ای 8 مشن کا حصہ ہوگا، جو بین الاقوامی قمری تحقیقاتی اسٹیشن (ILRS) منصوبے کا ایک حصہ ہے۔ یہ روور چاند کےقطب  جنوبی  پر اترے گا  جو کہ اپنی دشوار گزار زمین اور ممکنہ سائنسی دریافتوں کے لیے جانا جاتا ہے۔ اس مشن کا مقصد چاند کی سطح کا مطالعہ، سائنسی تحقیق کرنا اور مستقبل کے قمری اور سیاروں کی کھوج کے لیے جدید ٹیکنالوجی کا تجربہ کرنا ہے۔ سپارکو  کے مطابق اس مشن میں مختلف سائنسی تجربات شامل ہوں گے، جن میں چاند کی مٹی کا مطالعہ، چاند کی سطح کا نقشہ بنانا اور چاند پر انسانوں کی پائیدار موجودگی کے لیے نئی ٹیکنالوجی کی آزمائش شامل ہے۔ سپارکو کا روور جدید ترین سائنسی آلات سے لیس ہوگا  جو کہ اہم ڈیٹا اکٹھا کرنے میں معاون ثابت ہوگا، جو مستقبل کے قمری مشنز کی راہ ہموار کرسکتا ہے۔ سپارکو کا کہنا ہے کہ چین کے ساتھ یہ تعاون دونوں ممالک کے مضبوط دو طرفہ تعلقات اور خلائی تحقیق کے مشترکہ وژن کو اجاگر کرتا ہے۔ یہ پہلا اسپیس کرافٹ بن گیا ہے جس نے چاند کے اس تاریک خصے سے کامیابی سے ٹیک آف کیا۔ اس وقت یہ مشن چاند کے مدار میں موجود ہے اور جون کے شروع میں وہ چاند کے تاریک حصے پر لینڈنگ کی کوشش کرے گا۔ ","science"
"90","واٹس ایپ چیٹس کے لیے کارآمد فیچر صارفین کو دستیاب","https://urdu.geo.tv/latest/386652-","واٹس ایپ دنیا کا مقبول ترین میسجنگ پلیٹ فارم ہے جس کے صارفین کی تعداد 2 ارب سے زیادہ ہے۔ مگر میٹا کی زیرملکیت اس ایپ میں صارفین کے لیے ایک بہترین فیچر کا اضافہ کیا  جارہا ہے۔ جی ہاں واٹس ایپ کے اینڈرائیڈ ڈیوائسز کے لیے نئے بیٹا (beta) ورژن میں ایک نیا فیچر متعارف کرایا گیا ہے۔ Wabetainfo کی ایک رپورٹ کے مطابق نئے بیٹا ورژن میں تصاویر کی شیئرنگ کے عمل کو آسان بنایا جا رہا ہے۔   رپورٹ میں بتایا گیا کہ واٹس ایپ کی جانب سے بیک وقت متعدد تصاویر کو سلیکٹ کرنے کا عمل آسان بنایا جا رہا ہے۔ ابھی جب آپ اپنے کسی دوست یا رشتے دار کو تصاویر بھیجنا چاہتے ہیں تو ایک، ایک کرکے میڈیا فائل سلیکٹ کرنا پڑتی ہے۔ جب کسی تصویر کو سلیکٹ کیا جاتا ہے تو ایڈٹ اسکرین اوپن ہو جاتی ہے جس سے اس وقت جھنجھلاہٹ ہوتی ہے جب آپ فوری طور پر متعدد تصاویر سلیکٹ کرکے بھیجنا چاہتے ہیں۔ یہی وجہ ہے کہ اب اس کا حل کمپنی کی جانب سے پیش کیا جا رہا ہے۔ اس تبدیلی کے بعد جب کسی تصویر کو سلیکٹ کیا جائے گا تو ایڈیٹنگ اسکرین کی بجائے چیٹ اسکرین اوپن ہو جائے گی جہاں مزید تصاویر کو سلیکٹ کرنے کا آپشن موجود ہوگا۔ اس فیچر میں بھی ایڈیٹنگ کے آپشن کو برقرار رکھا گیا ہے اور اگر آپ کسی تصویر کو ایڈٹ کرنے کے خواہشمند ہوں گے تو ایڈٹ بٹن پر کلک کرنا ہوگا۔ اس طرح صارفین تصاویر کو فوری بھیج سکیں گے یا اگر دل کرے گا تو ان کو ایڈٹ کرنے کے لیے وقت نکال سکیں گے۔ واٹس ایپ کی جانب سے کیپشنز کے حوالے سے ایک نئے فیچر کا اضافہ بھی کیا جا رہا ہے۔ جب آپ متعدد تصاویر یا ویڈیوز بھیجنے کے لیے منتخب کریں گے تو آپ ہر ایک میں الگ الگ کیپشن ایڈ کرسکیں گے یا سب کے لیے ایک کیپشن کا انتخاب بھی کرسکیں گے۔ جیسا اوپر بتایا جاچکا ہے کہ یہ فیچر ابھی بیٹا ورژن میں متعارف کرایا گیا ہے تو ابھی یہ کہنا مشکل ہے کہ یہ کب تک تمام صارفین کو دستیاب ہوگا۔","science"
"91","ایپل کا نیا آئی فون ایس ای 4 مارچ میں متعارف کرائے جانے کا امکان","https://urdu.geo.tv/latest/386638-","ایپل کی جانب سے آئی فون ایس ای 4 کو مارچ 2025 میں متعارف کرایا جائے گا۔ ایک نئی لیک میں بتایا گیا کہ ایپل کی جانب سے آئی فون ایس ای 4 کو متعارف کرانے کے لیے تیاریاں تیز کر دی گئی ہیں۔ لیک میں بتایا گیا کہ آئی فون ایس ای 4 کے نئے ورژن کے لیے کیمرا موڈیول کی پروڈکشن دسمبر 2024 میں شروع ہو رہی ہے جس سے یہ عندیہ ملتا ہے کہ یہ نیا اسمارٹ فون 2025 کی پہلی سہ ماہی کے دوران متعارف کرایا جاسکتا ہے۔ آئی فون ایس ای 4 اس سیریز کے دیگر ماڈلز سے بالکل مختلف ہوگا اور دیکھنے میں آئی فون 14 جیسا ہوگا۔   اس نئے ماڈل میں ہوم بٹن کو ہٹا دیا جائے گا جبکہ اسکرین پر فرنٹ کیمرا نوچ ڈیزائن میں دیا جائے گا۔ ایک اور لیک میں بتایا گیا کہ فون کے اندر ایپل کا نیا اے 18 پراسیسر موجود ہوگا جسے آئی فون 16 کا حصہ بنایا گیا ہے۔ اس اپ گریڈ سے فون کی کارکردگی بہتر ہوگی جبکہ اس میں آرٹی فیشل انٹیلی جنس فیچرز بھی صارفین کو دستیاب ہوں گے۔ اگر یہ لیک درست ہوئی تو یہ ایپل کا سستا ترین اے آئی فون ہوگا۔ مختلف رپورٹس کے مطابق اس نئے ماڈل میں 6.06 انچ کا او ایل ای ڈی ڈسپلے دیا جائے گا۔ فون کے بیک پر 48 میگا پکسل کیمرا دیے جانے کا امکان ہے جبکہ فرنٹ میں 12 میگا پکسل کیمرا موجود ہوگا۔ اس نئے ماڈل کی بیٹری بھی پہلے سے زیادہ بڑی ہوگی جبکہ وائی فائی 6، بلیو ٹوتھ 5.3 اور 5 جی سپورٹ بھی دستیاب ہوگی۔ چارجنگ کے لیے یو ایس بی سی پورٹ ڈیوائس کا حصہ بنائی جا رہی ہے اور ممکنہ طور پر وائرلیس چارجنگ سپورٹ بھی پہلی بار ایس ای سیریز میں دی جاسکتی ہے۔","science"
"92","گوگل میپس میں فضائی معیار جاننے میں مددگار نئے فیچر کا اضافہ","https://urdu.geo.tv/latest/386627-","گوگل میپس میں ایک نیا فیچر متعارف کرایا جار ہا ہے جس سے صارفین اپنے علاقے کی فضا کے فضائی معیار کے بارے میں جان سکیں گے۔ اس فیچر سے مختلف خطوں کی اوسط ائیر کوالٹی انڈیکس (اے کیو آئی) ریڈنگ کو رئیل ٹائم میں چیک کرنا ممکن ہوگا۔ گوگل میپس کے اس فیچر کا مقصد فضائی معیار کی مانیٹرنگ کو آسان بنانا ہے۔ اس فیچر کو 100 سے زائد ممالک تک توسیع دی گئی ہے۔   اے کیو آئی فیچر فضائی معیار کے حوالے سے ہر گھنٹے کی اپ ڈیٹس فراہم کرتا ہے۔ اس فیچر کو استعمال کرنے کے لیے صارفین کو گوگل میپس کے ویب ورژن کو اوپن کرکے لیئرز آئیکون پر کلک کرکے ائیر کوالٹی آپشن کا انتخاب کرنا ہوگا۔ اس سے صارفین کو اپنے علاقے یا شہر کے فضائی معیار کے بارے میں جاننے میں مدد ملے گی اور وہ سفر کرنے کا فیصلہ کرسکیں گے۔ اس فیچر میں ائیر کوالٹی انڈیکس میں ایک سے 500 تک ریڈنگ دیکھنا ممکن ہوگا۔ خیال رہے کہ 0 سے 50 اے کیو آئی ریڈنگ کو اچھا سمجھا جاتا ہے یا یوں کہہ لیں کہ صحت کو نقصان نہیں پہنچتا۔ 51 سے 100 کو قابل قبول مانا جاتا ہے مگر اس سے حساس افراد کی صحت کو معمولی نقصان پہنچ سکتا ہے، 101 سے 200 کو معتدل، 201 سے 300 کو ناقص، 301 سے 400 کو بہت زیادہ ناقص اور 401 سے 500 کو بہت زیادہ خطرناک سمجھا جاتا ہے۔ گوگل میپس کا نیا فیچر ابھی متعارف کرانے کا سلسلہ شروع ہوا ہے اور بتدریج یہ تمام صارفین کو دستیاب ہوگا۔","science"
"93","یوٹیوب میں ایسی تبدیلی جو ویڈیوز دیکھنے کے تجربے کو بدل دے گی","https://urdu.geo.tv/latest/386509-","یوٹیوب میں ایسی تبدیلی کی جارہی ہے جس کو بیشتر صارفین نے بدترین قرار دیا ہے۔ اینڈرائیڈ اتھارٹی کی ایک رپورٹ کے مطابق یوٹیوب کی موبائل ایپ میں یہ تبدیلی کی جا رہی ہے جو ویڈیوز دیکھنے کے تجربے کو بدل کر رکھ دے گی۔ واضح رہے کہ ٹک ٹاک نے دنیا بھر میں ویڈیوز دیکھنے کے انداز کو بدل کر رکھ دیا تھا اور اس میں ویڈیوز کو دیکھنے کے لیے swipe up کیا جاتا ہے۔ ٹک ٹاک سے متاثر یوٹیوب شارٹس میں بھی اسی انداز کو اپنایا گیا مگر اب گوگل کے اس پلیٹ فارم کی دیگر horizontal ویڈیوز میں اسکرولنگ کے لیے بھی اس طریقہ کار کو اپنایا جا رہا ہے۔   جی ہاں واقعی یوٹیوب کی جانب سے اس طریقہ کار کی آزمائش اسٹینڈرڈ ویڈیو پلیئر میں کی جا رہی ہے۔ کمپنی کی جانب سے اینڈرائیڈ ڈیوائسز میں اس تبدیلی کی آزمائش محدود صارفین میں کی جا رہی ہے۔ ابھی اگر یوٹیوب ایپ کے فل اسکرین موڈ پر نیچے swipe کیا جائے تو ورٹیکل فل پیج موڈ کمنٹس اور دیگر آپشنز کے ساتھ اوپن ہوتا ہے۔ اسی طرح اوپر کی جانب سے swipe کرنے سے ریکومینڈڈ ویڈیوز کی بار سامنے آتی ہے یا پکچر ان پکچر موڈ ان ایبل ہو جاتا ہے۔ رپورٹ میں بتایا گیا کہ اس نئی تبدیلی کے بعد اب اوپر کی جانب swipe کرنے پر ایک سے دوسری ویڈیو میں منتقل ہونا ممکن ہوگا، البتہ فل اسکرین سے باہر نکلنے کے لیے ایگزٹ بٹن برقرار رکھا گیا ہے۔ بیشتر صارفین نے اسے یوٹیوب کی تاریخ کی بدترین تبدیلی قرار دیا ہے۔ خیال رہے کہ ابھی کمپنی کی جانب سے باضابطہ طور پر تبدیلی نہیں کی گئی بلکہ اس کی آزمائش کی جا رہی ہے تو یہ کہنا مشکل ہے کہ اسے باضابطہ طور پر متعارف کرایا جاتا ہے یا نہیں۔","science"
"94","جی میل میں بہترین فیچر صارفین کے لیے متعارف","https://urdu.geo.tv/latest/386487-","جی میل میں ایک کارآمد نئے فیچر کا اضافہ کیا گیا ہے جس سے صارفین کے لیے اس میں مطلوبہ مواد یا ای میلز ڈھونڈنا آسان ہو جائے گا۔ گوگل کی ای میل سروس کی اینڈرائیڈ ایپ میں نئے سرچ فلٹرز کا اضافہ کیا جارہا ہے۔ سرچ فلٹرز کے ذریعے صارفین کے لیے ای میلز کو ڈھونڈنا آسان ہو جائے گا کیونکہ انہیں Most recent اور Most relevant آپشنز دستیاب ہوں گے۔ اینڈرائیڈ اتھارٹی کی ایک رپورٹ کے مطابق جب یہ فیچر تمام صارفین کو دستیاب ہوگا تو انہیں کسی چیز کو سرچ کرنے پر کمپنی کی جانب سے ایک پوپ اپ وضاحت کے ذریعے بتایا جائے گا کہ یہ فیچر کس طرح ان کے لیے مددگار ثابت ہوگا۔   یہ فیچر ابھی جی میل ایپ کے محدود صارفین کو دستیاب ہے او ر اس کی آزمائش کچھ عرصے سے کی جا رہی تھی۔ خیال رہے کہ کچھ عرصے سے گوگل کی جانب سے جی میل میں آرٹی فیشل انٹیلی جنس (اے آئی) فیچرز پر زیادہ کام کیا جا رہا تھا۔ مگر اب جی میل سرچ کو بھی اس فیچر کے ذریعے صارفین کے لیے زیادہ بہتر بنایا جا رہا ہے۔ حیرت انگیز طورپر اب تک جی میل میں مواد تلاش کرنے کے لیے اس طرح کا بیسک فیچرز موجود نہیں تھا، مگر اب یہ صارفین کے لیے زیادہ مددگار ثابت ہوگا۔","science"
"95","ایکس (ٹوئٹر) کی جانب سے اے آئی چیٹ بوٹ گروک کا مفت ورژن متعارف کرانے کیلئے تیار","https://urdu.geo.tv/latest/386379-","ایکس (ٹوئٹر) میں آرٹی فیشل انٹیلی جنس (اے آئی) چیٹ بوٹ گروک تک رسائی اب تک ماہانہ فیس ادا کرنے والے صارفین تک محدود ہے۔ مگر اب لگتا ہے کہ سوشل میڈیا پلیٹ فارم کی جانب سے اس اے آئی چیٹ بوٹ کا مفت ورژن متعارف کرانے کے لیے کام کیا جا رہا ہے۔ ایک رپورٹ کے مطابق متعدد صارفین کی جانب سے ایکس پوسٹس میں بتایا گیا کہ گروک کا مفت ورژن مخصوص خطوں میں سوشل میڈیا پلیٹ فارم پر دستیاب ہے۔ رپورٹ میں بتایا گیا کہ ایکس کو مفت استعمال کرنے والے صارفین کو گروک کے محدود استعمال کی اجازت ہوگی۔   مثال کے طور پر وہ گروک 2 ماڈل سے 2 گھنٹوں میں 10 سوالات پوچھ سکیں گے اور ایک دن میں 3 تصاویر کا تجزیہ کراسکیں گے۔ گروک کو مفت استعمال کرنے کے لیے چند شرائط کو پورا کرنا ہوگا۔ اس مقصد کے لیے اکاؤنٹ کم از کم 7 دن پرانا ہونا ضروری ہوگا اور اسے کسی فون نمبر سے لنک کرنا ہوگا۔ خیال رہے کہ ایلون مسک کی کمپنی ایکس اے آئی نے گروک 2 ماڈل اگست 2024 میں متعارف کرایا تھا جو تصاویر تیار کرنے کی صلاحیت رکھتا ہے۔ ستمبر 2024 میں کمپنی کی جانب سے اس ماڈل کو تصاویر کا تجزیہ کرنے کی صلاحیت سے لیس کیا گیا تھا۔ اب تک یہ فیچرز صرف ایکس پریمیئم اور پریمیئم پلس صارفین کو دستیاب تھے مگر اب تمام افراد انہیں استعمال کرسکیں گے۔ اس کا ممکنہ مقصد گروک صارفین کی تعداد میں اضافہ کرنا ہے تاکہ فیڈ بیک سے اس اے آئی چیٹ بوٹ کو بہتر بنانے میں مدد مل سکے۔","science"
"96","جاپانی سائنسدان لچکدار سولر سیلز تیار کرنے میں کامیاب","https://urdu.geo.tv/latest/386372-","جاپانی سائنسدانوں نے ایسے لچکدار سولر پینل کی تیاری میں پیشرفت کی ہے جس کو مستقبل میں وئیر ایبل ڈیوائسز کے لیے استعمال کیا جاسکے گا۔ جاپان کے Riken ریسرچ انسٹیٹیوٹ کے ماہرین نے لچکدار سولر سیلز کی تیاری پر کام کیا ہے۔ ماہرین کے مطابق یہ پلاسٹک بیگ جیسا ہوگا جسے کافی حد تک کھینچا جاسکے گا۔ انہوں نے لچکدار سولر سیلز کی تیاری کے لیے ION E نامی مرکب کو استعمال کیا۔ بہت زیادہ پتلے ہونے کے ساتھ ساتھ یہ میٹریل لچکدار بھی ہے جس سے اسے روزمرہ کی متعدد اشیا کا حصہ بنایا جاسکتا ہے۔ انہوں نے یہ مرکب سولر سیل کی الیکٹروڈ لیئر میں شامل کیا جس سے اس کی لچک بڑھ گئی جبکہ بجلی بنانے کی صلاحیت پر کوئی اثرات بھی مرتب نہیں ہوئے۔ تحقیقی ٹیم نے دریافت کیا کہ اس طریقہ کار سے توانائی پیدا کرنے کی 95 فیصد صلاحیت برقرار رہی۔ ماہرین نے بتایا کہ اب وہ زیادہ بڑے لچکدار سولر سیل تیار کرنے کی منصوبہ بندی کر رہے ہیں۔ اگر انہیں کامیابی حاصل ہوئی تو ایسی جدید ترین وئیر ایبل ڈیوائسز کی تیاری ممکن ہو جائے گی جن کو شمسی توانائی سے پاور فراہم کی جاسکے گی۔ ایسی ڈیوائسز کو ری چارج کرنے کی ضرورت بھی نہیں رہے گی یا بہت کم چارج کرنا پڑے گا جس سے بجلی کے استعمال میں کمی لانے میں بھی مدد ملے گی۔ اس حوالے سے تحقیق کے نتائج جرنل نیچر کمیونیکیشنز میں شائع ہوئے۔","science"
"97","گوگل سرچ میں ایک بہترین اے آئی فیچر صارفین کیلئے متعارف","https://urdu.geo.tv/latest/386300-","اس وقت جب اوپن اے آئی کی جانب سے سرچ انجن مارکیٹ میں چیٹ جی پی ٹی سرچ کے ذریعے قدم رکھا جا رہا ہے، وہاں دوسری جانب گوگل سرچ انجن کی بالادستی کو برقرار رکھنے کے لیے آرٹی فیشل انٹیلی جنس (اے آئی) ٹیکنالوجی کے استعمال کو بڑھایا جا رہا ہے۔ اس مقصد کے لیے گوگل سرچ میں رئیل ٹائم وائس ٹو سرچ فیچر کا اضافہ کیا جا رہا ہے۔ ایک رپورٹ میں بتایا گیا کہ گوگل کی جانب سے ایک نئے فیچر کی آزمائش کی جا رہی ہے۔ اس فیچر کے ذریعے صارفین گوگل موبائل ایپ میں گوگل سرچ سے بات چیت کرسکیں گے۔   رپورٹ کے مطابق صارف کو اپنے موبائل پر بول کر ایک سوال گوگل سرچ کو فراہم کرنا ہوگا اور کمپنی کی جانب سے اس کے جواب میں سرچ رزلٹس فراہم کیے جائیں گے۔ اس کے بعد آپ سرچ رزلٹس کے حوالے سے مزید سوالات پوچھ سکتے ہیں اور گوگل سرچ کی جانب سے رئیل ٹائم میں اپ ڈیٹس فراہم کی جائیں گی۔ خیال رہے کہ گوگل میں پہلے ہی وائس ٹو سرچ کا آپشن موجود ہے مگر ابھی آپ کسی موضوع پر صرف ایک بار ہی سرچ کرسکتے ہیں۔ مزید سوالات پوچھنے کے لیے وہ پورا عمل دوبارہ دہرانا پڑتا ہے۔ اس نئی اپ ڈیٹ کے بعد وائس ٹو سرچ میں ایک ہی موضوع کے بارے میں متعدد بار سرچ کرنا ممکن ہو جائے گا۔ صارفین کے سوالات پر گوگل کی جانب سے مسلسل سرچ لنکس اور اے آئی پر مبنی سمریز صارفین کے سامنے پیش کیے جائیں گے۔ یہ فیچر ابھی گوگل ایپ میں محدود صارفین کو دستیاب ہے اور ابھی واضح نہیں کہ اسے کب تک تمام صارفین کے لیے متعارف کرایا جاسکتا ہے۔","science"
"98","گوگل میپس کا ایسا نیا فیچر جو آپ کو ضرور پسند آئے گا","https://urdu.geo.tv/latest/386282-","گوگل میپس میں ایک ایسا نیا فیچر متعارف کرایا جا رہا ہے جو آپ کو ضرور پسند آئے گا۔ گوگل میپس کا یہ فیچر ان صارفین کے لیے مددگار ثابت ہوگا جو گاڑیوں کے مالک ہیں۔ 4 سال قبل گوگل کی جانب سے نیوی گیشن اسکرین میں میپس صارفین کو ان کی گاڑیوں کا روپ بدلنے کی سہولت فراہم کی گئی تھی۔ اب ان کسٹمائزیشن آپشنز کو زیادہ بہتر بنایا جا رہا ہے۔   اینڈرائیڈ پولیس کی ایک رپورٹ کے مطابق گوگل میپس میں گاڑیوں کے 5 نئے ماڈلز کے آپشن کا اضافہ کیا جا رہا ہے۔ ان ماڈلز میں جیپ، hatchback اور دیگر شامل ہیں اور 8 نئے رنگوں کا انتخاب کرنے کا موقع بھی ملے گا۔ اس سے قبل گوگل میپس کے صارفین کو صرف 4 آپشنز دستیاب تھے، جن میں ایک ریگولر ایرو کا آئیکون تھا، دوسرا زرد ایس یو وی، تیسرا سرخ گاڑی اور چوتھا سبز پک اپ ٹرک کا آپشن تھا۔ اب انہیں 8 گاڑیوں (اگر آپ ایرو کو بھی گاڑی تسلیم کرلیں تو) آئیکون 8 رنگوں کے ساتھ دستیاب ہوں گے۔ رپورٹ میں بتایا گیا کہ یہ فیچر ابھی گوگل میپس کے آئی او ایس ورژن میں محدود صارفین کو دستیاب ہے۔ مگر امکان ہے کہ یہ فیچر بتدریج اینڈرائیڈ صارفین کو دستیاب ہوگا۔","science"
"99","استعمال شدہ آئی فون خریدنے والوں کو کن باتوں کا خاص خیال رکھنا چاہیے؟","https://urdu.geo.tv/latest/386107-","جدید دور میں ہر شخص آئی فون استعمال کرنا چاہتا ہے  لیکن  آئی فون کی مہنگی قیمتوں کی وجہ سے یہ ہر ایک کے بجٹ میں نہیں آتااسی لیے لوگ  استعمال شدہ   آئی فون کو ترجیح دیتے ہیں  جس سے ایک طرف  پیسوں کی بچت ہوتی ہے  تو دوسری طرف آئی فون کا شوق بھی پورا ہوجاتا ہے۔ لیکن مارکیٹس میں  اکثر لوگ آئی فون کے اصلی پارٹس نکال کر اس میں نقلی پارٹس ڈالتے ہیں اور پھر قیمت اصلی والی وصول کرتے ہیں، پھر ہوتا یہ ہے کہ  آئی فون کچھ عرصہ چلنے کے بعد جواب دے دیتا ہے۔ لہٰذا  یہ جاننا ضروری ہے کہ  آپ کو یہ کیسے معلوم ہوگا کہ آپ کا خریدا جانے والا استعمال شدہ آئی فون اصلی ہے یا نقلی ؟ تو آئیے بات کرتے ہیں کہ سیکنڈ ہینڈ آئی فون خریدنے سے پہلے کون سی معلومات آپ کو  کسی بڑے دھوکے سے بچا سکتی ہیں۔ ٹیکنالوجی ویب سائٹس کے مطابق آئی فون کو اس طرح سے ڈیزائن کیا گیا ہے کہ  اگر کوئی شخص آئی فون کی اصلی بیٹری کو نئی بیٹری سے تبدیل کردے تو   باآسانی پہچان کی جاسکتی ہے۔ مرحلہ 1:   سیٹنگ میں  جائیں اور جنرل آپشن پر ٹیپ کریں۔ مرحلہ 2 : اس سیکشن میں  دیے گئے پہلے آپشن’About ‘ پر کلک کریں۔ مرحلہ 3: اب پیج کو  اسکرول کریں۔ اگر  اس صفحہ پر ’Parts and Service‘  کا آپشن show ہوتا  تو اس کا مطلب ہے کہ آپ جس آئی فون کو خرید رہے ہیں اس کے پرزوں میں کچھ ردو بدل کیا گیا ہے لیکن یہ حتمی نہیں۔ مرحلہ 4:  ’Parts and Service‘ کے آپشن پر کلک کریں اور’status ‘ پر جائیں۔ یہاں، آئی فون آپ کو بتائے گا کہ آیا پرزے اصلی ہیں یا نہیں، اگر تبدیل کیے گئے حصے ایپل کمپنی کی جانب سے ہیں، تو اسٹیٹس کہے گا ’ Genuine‘،  تاہم، اگر یہ کوئی دوسرا آپشن دکھاتا ہے جیسا کہ  ’Important Display Message ‘  یا  ’Important Battery Message‘ تو اس کا مطلب ہے کہ استعمال شدہ پرزے ایپل کمپنی کے نہیں ہیں۔ ٹیکنالوجی ویب سائٹ کے مطابق  آئی فون   کیلئے non-genuine  اسکرین  کا استعمال  آپ کے فون کے ملٹی ٹچ اور فیس آئی ڈی آپشن   کیلئے مسئلہ بن سکتا ہے، ساتھ ہی، ناقص ڈسپلے فون کے دوسرے پارٹس کو بھی نقصان پہنچا سکتے ہیں۔ ایپل کمپنی کے مطابق جب بھی آئی فون یا کسی ایپل کے گیجٹ کے پارٹس تبدیل کرنا ہوں تو صرف منظور شدہ سروس سینٹرز سے ہی رجوع کیا جائے تاکہ وہ اصلی پارٹس کا استعمال کریں۔","science"
"100","یوٹیوب میں بہترین فیچر متعارف جو ویڈیوز دیکھنے کا تجربہ بہتر بنائے گا","https://urdu.geo.tv/latest/386141-","یوٹیوب میں ایک ایسا نیا فیچر متعارف کرایا جا رہا ہے جو اس پلیٹ فارم پر ویڈیوز دیکھنے کا تجربہ بہتر بنائے گا۔ گوگل کے زیر ملکیت ویڈیو شیئرنگ پلیٹ فارم میں ایک نیا پلے بیک سلائیڈر متعارف کرایا جار ہا ہے جس میں ایسے ٹولز موجود ہیں جو ویڈیو دیکھنے کے تجربے کو بہتر بنائیں گے۔ 9 ٹو 5 گوگل کی ایک رپورٹ میں بتایا گیا کہ یوٹیوب کی جانب سے پرانے پلے بیک اسپیڈ آپشن کو نئے سلائیڈر انٹرفیس سے تبدیل کیا جا رہا ہے۔ اس نئے سلائیڈر میں آپ ویڈیو پلے بیک اسپیڈ کو 0.05 سیکنڈ بھی کرسکیں گے۔   پلے بیک اسپیڈ کنٹرولز سے یوٹیوب ویڈیوز کو دیکھتے ہوئے صارفین کو بہت زیادہ فائدہ ہوسکتا ہے۔ یعنی اگر آپ کسی چیز کو یاد کرنے یا سیکھنے کی کوشش کر رہے ہیں تو آپ ویڈیو کی اسپیڈ کو نمایاں حد تک سست کرکے دیکھ سکیں گے۔ اس سے قبل پلے بیک کنٹرولز میں صارفین کو 5 آپشنز 0.25x، 1.0x، 1.25x، 1.5x اور 2.0 دستیاب تھے۔ نئے سلائیڈر میں پرانے آپشنز تو دستیاب ہوں گے ہی، اس کے ساتھ ساتھ 0.25 سیکنڈ، 0.5 سیکنڈ اور 0.75 سیکنڈ کے آپشنز بھی نظر آئیں گے۔ رپورٹ میں بتایا گیا کہ یہ نیا فیچر سب سے پہلے اینڈرائیڈ اور آئی او ایس ڈیوائسز کے لیے متعارف کرایا جا رہا ہے۔ البتہ ڈیسک ٹاپ ورژن میں اسے کب تک متعارف کرایا جائے گا، اس بارے میں ابھی کچھ کہنا مشکل ہے۔ اس سے قبل گوگل کی جانب سے یوٹیوب کے منی پلیئر کو ری ڈیزائن کیا گیا تھا جبکہ سیٹنگز مینیو کو بھی سادہ بنایا گیا تھا۔","science"
"101","مائیکرو سافٹ نوٹ پیڈ میں اے آئی فیچر کا اضافہ","https://urdu.geo.tv/latest/386134-","مائیکرو سافٹ کی 4 دہائیوں پرانی ایپ نوٹ پیڈ میں جنریٹیو آرٹی فیشل انٹیلی جنس (اے آئی) فیچر کا اضافہ کیا جا رہا ہے۔ کمپنی کی جانب سے ایک بلاگ پوسٹ میں اعلان کیا گیا کہ نوٹ پیڈ میں ری رائٹ نامی فیچر کو متعارف کرایا جا رہا ہے۔ یہ فیچر ٹیکسٹ کو ایڈٹ کرنے کے لیے اے آئی ماڈل کو استعمال کرے گا۔ ری رائٹ کے ذریعے صارفین اپنے ٹیکسٹ کی لمبائی تبدیل کرسکیں گے یا اس کی شکل بدل سکیں گے۔ ونڈوز 11 آپریٹنگ سسٹم استعمال کرنے والے صارفین کے لیے مائیکرو سافٹ نوٹ پیڈ میں ان فیچرز کو متعارف کرایا گیا۔ خیال رہے کہ ونڈوز آپریٹنگ سسٹم میں نوٹ پیڈ ایپ 1983 سے موجود ہے اور اس کا مقصد صارفین کو سادہ ٹیسکٹ ڈاکومنٹس تیار کرنے میں مدد فراہم کرنا ہے۔ 4 دہائیوں کے دوران اس ایپ میں کچھ زیادہ تبدیلیاں نہیں کی گئیں۔ مگر جولائی 2024 میں مائیکرو سافٹ نے نوٹ پیڈ ایپ میں اسپیل چیک اور آٹو کریکٹ جیسے فیچرز کا اضافہ کیا گیا تھا۔ ونڈوز 11 آپریٹنگ سسٹم استعمال کرنے والے صارفین کے لیے مائیکرو سافٹ نوٹ پیڈ میں ان فیچرز کو متعارف کرایا گیا۔ ری رائٹ فیچر کو استعمال کرنے کے لیے اس ٹیکسٹ کو ہائی لائٹ کریں جس کو تبدیل کرنا چاہتے ہیں۔ اس کے بعد ماؤس پر رائٹ کلک کرکے ری رائٹ کا انتخاب کریں۔ ایسا کرنے کے بعد پوپ اپ ونڈو میں ٹیکسٹ لینتھ، ٹون اور ٹیکسٹ فارمیٹ کے آپشنز نظر آئیں گے۔ اپنا آپشن منتخب کرنے کے بعد ری پلیس پر کلک کریں جس کے بعد ری رائٹ کی جانب سے 3 آپشنز فراہم کیے جائیں گے۔ یہ فیچر فی الحال محدود صارفین کو ونڈوز 11 میں دستیاب ہوگا۔","science"
"102","وہ اسمارٹ فون جو ابھی دنیا میں سب سے زیادہ فروخت ہو رہا ہے","https://urdu.geo.tv/latest/386124-","دنیا میں اس وقت سب سے زیادہ فروخت ہونے والا اسمارٹ فون کسی اینڈرائیڈ ڈیوائس بنانے والی کمپنی کا نہیں بلکہ ایپل کا آئی فون 15 ہے۔ اسمارٹ فونز کی فروخت کے اعدادوشمار جاری کرنے والی کمپنی کاؤنٹر پوائنٹ نے 2024 کی تیسری سہ ماہی (جولائیری سے ستمبر) کے دوران سب سے زیادہ فروخت ہونے والے فونز کے بارے میں بتایا ہے۔ رپورٹ کے مطابق جولائی سے ستمبر2024 کے دوران دنیا بھر میں ایپل کا آئی فون 15 سب سے زیادہ فروخت ہوا جسے 2023 میں متعارف کرایا گیا تھا۔ 2024 کی تیسری سہ ماہی کے دوران مجموعی مارکیٹ شیئر میں آئی فون 15 کا حصہ 3.5 فیصد رہا۔ دنیا میں سب سے زیادہ فروخت ہونے والے 3 اسمارٹ فونز آئی فون 15 سیریز کے ہیں۔ دوسری اور تیسرے نمبر پر بھی بالترتیب ایپل کے آئی فون 15 پرو میکس اور آئی فون 15 پرو رہے۔ رپورٹ حیران کن نہیں کیونکہ عموماً آئی فونز کے مختلف ماڈلز ہی دنیا میں سب سے زیادہ فروخت ہوتے ہیں اور آئی فون 15 کافی عرصے سے دنیا میں سب سے زیادہ فروخت ہونے والا اسمارٹ فون ہے۔ زیادہ دلچسپ بات یہ ہے کہ دنیا بھر میں استعمال ہونے والے اسمارٹ فونز میں آئی فونز کا مجموعی حصہ 19 فیصد ہے جبکہ 77 فیصد اینڈرائیڈ فونز ہیں۔ کاؤنٹر پوائنٹ کے ڈیٹا کے مطابق 2023 میں دنیا بھر میں سب سے زیادہ فروخت ہونے والا اسمارٹ فون آئی فون 14 تھا جبکہ آئی فون 14 پرو میکس اور 14 پرو بالترتیب دوسرے اور تیسرے نمبر پر رہے تھے۔ اس سے قبل جنوری سے مارچ اور اپریل سے جون 2024 کے دوران بھی دنیا میں سب سے زیادہ فروخت ہونے والے فونز میں آئی فونز کا غلبہ رہا تھا۔ رواں سال کی پہلی سہ ماہی کے دوران ایک سے 4 نمبر پر سب سے زیادہ فروخت ہونے والے اسمارٹ فونز ایپل کے تیار کردہ تھے۔ اس عرصے میں آئی فون 15 پرو میکس دنیا میں سب سے زیادہ فروخت ہونے والا اسمارٹ فون ثابت ہوا تھا۔ اس کے بعد آئی فون 15 دوسرے، آئی فون 15 پرو تیسرے جبکہ آئی فون 14 چوتھے نمبر پر رہا۔ اسی طرح اپریل سے جون کے دوران آئی فون 15 پہلے نمبر پر رہا تھا۔ آئی فون 15 پرو میکس دوسرے جبکہ آئی فون 15 پرو تیسرے نمبر پر رہا۔","science"
"103","کینیڈا کا ٹک ٹاک کو اپنی سرزمین پر بزنس آپریشنز بند کرنیکا حکم","https://urdu.geo.tv/latest/386009-","کینیڈا نے ٹک ٹاک کو اپنی سرزمین پر تمام بزنس آپریشنز بند کرنے کا حکم دیا ہے۔ کینیڈا کی جانب سے سوشل میڈیا پلیٹ فارم کی سرپرست کمپنی بائیٹ ڈانس کو 'قومی سلامتی کے لیے خطرہ' قرار دیکر یہ فیصلہ کیا گیا۔ اس اقدام کے بعد ٹک ٹاک کو کینیڈین سرزمین پر اپنا کاروبار بند کرنے کے لیے مجبور کیا جائے گا مگر وہاں ویڈیو شیئرنگ ایپ کے استعمال پر پابندی عائد نہیں کی جا رہی۔ کینیڈا کے وزیر سائنس و صنعت François-Philippe Champagne نے کہا کہ  'بائیٹ ڈانس کے آپریشنز سے قومی سلامتی کو خطرات لاحق ہیں'۔ مئی 2024 میں اس قانون کو عدالت میں چیلنج کیا گیا اور 16 ستمبر کو اس کی پہلی سماعت ہوئی۔ انہوں نے کہا کہ 'یہ فیصلہ ان شواہد اور تفصیلات کو مدنظر رکھ کر کیا گیا جن کو کینیڈا کی سکیورٹی اور انٹیلی جنس کمیونٹی اور دیگر حکومتی شراکت داروں کے مشورے کے بعد اکٹھا کیا گیا'۔ اس سے قبل کینیڈا نے حکومتی ڈیوائسز پر ایپ کے استعمال پر پابندی عائد کی تھی۔ اسی طرح کچھ مہینے قبل امریکا نے بھی ایک قانون کی منظوری دی تھی جس کے تحت ٹک ٹاک کو امریکی سرزمین پر اپنا کاروبار کسی مقامی کمپنی کو فروخت کرنے کی ہدایت کی گئی تھی، ورنہ اس پر پابندی عائد کر دی جائے گی۔ امریکا نے بھی اس فیصلے کے لیے قومی سلامتی کو لاحق مبینہ خطرات کو جواز بنایا تھا۔ دوسری جانب ٹک ٹاک کے ایک ترجمان نے کہا کہ کمپنی کی جانب سے کینیڈا کے حکم کو عدالت میں چیلنج کیا جائے گا۔ ترجمان کے مطابق ٹک ٹاک کے کینیڈا میں موجود دفاتر کی بندش اور سیکڑوں مقامی ملازمتوں کو ختم کرنا کسی کے مفاد میں نہیں۔ ترجمان کا کہنا تھا کہ ہم اس فیصلے کے خلاف عدالت سے رجوع کریں گے۔","science"
"104","آسٹریلیا کا بچوں کو سوشل میڈیا کے استعمال سے روکنے کیلئے قانون سازی کا اعلان","https://urdu.geo.tv/latest/385984-","آسٹریلیا کی حکومت نے 16 سال سے کم عمر بچوں کو سوشل میڈیا کے استعمال سے روکنے کے لیے قانون سازی کرنے کا اعلان کیا ہے۔ آسٹریلیا کے وزیراعظم انتھونی البانیز نے یہ اعلان کرتے ہوئے کہا کہ یہ پہلی بار ہے جب دنیا میں اس طرح کی پالیسی متعارف کرائی جا رہی ہے۔ اس مقصد کے لیے آسٹریلیا کی جانب سے عمر کی شناخت کرنے والے ایک سسٹم کی آزمائش کی جا رہی ہے جو بچوں کو سوشل میڈیا پلیٹ فارمز تک رسائی حاصل کرنے سے روکنے میں مدد فراہم کرے گا۔ بچوں کے سوشل میڈیا استعمال پر پابندی کا اطلاق 2025 کے آخر تک ہونے کا امکان ہے۔ نئے قانون کے تحت سوشل میڈیا کمپنیاں اپنے پلیٹ فارمز  14 سال سے کم عمر بچوں کو استعمال سے نا کرنے دینے کی پابند ہونگی 7 نومبر کو ایک پریس کانفرنس کے دوران آسٹریلیا کے وزیراعظم نے کہا کہ سوشل میڈیا ہمارے بچوں کو نقصان پہنچا رہا ہے۔ انہوں نے مختلف تحقیقی رپورٹس کا حوالہ دیا جن میں کہا گیا تھا کہ سوشل میڈیا پر بہت زیادہ وقت گزارنے سے بچوں کی جسمانی اور ذہنی صحت کو مختلف خطرات کا سامنا ہوتا ہے۔ انہوں نے کہا کہ اس حوالے سے قوانین رواں سال ہی پارلیمان میں پیش کیے جائیں گے اور قوانین کی منظوری کے بعد 12 ماہ میں ان کا اطلاق ہوگا۔ حزب اختلاف کی جماعت لبرل پارٹی کی جانب سے بھی اس پابندی کی حمایت کا عندیہ دیا گیا ہے۔ درحقیقت ایسے بچوں پر بھی اس پابندی کا اطلاق ہوگا جن کے والدین انہیں اجازت دینے کے لیے تیار ہوں گے یا جن کے پہلے سے سوشل میڈیا اکاؤنٹس ہوں گے۔ انتھونی البانیز نے بتایا کہ یہ سوشل میڈیا پلیٹ فارمز کی ذمہ داری ہے کہ وہ ذمہ دارانہ اقدامات کے ذریعے رسائی کی روک تھام کریں، یہ والدین یا بچوں کی ذمہ داری نہیں۔ آسٹریلیا کی وزیر کمیونیکیشن Michelle Rowland نے بتایا کہ مختلف پلیٹ فارمز جیسے انسٹا گرام، فیس بک، ٹک ٹاک، ایکس (ٹوئٹر) اور یوٹیوب پر اس قانون سازی سے اثرات مرتب ہو سکتے ہیں۔ خیال رہے کہ مختلف ممالک میں بچوں کو سوشل میڈیا کے استعمال سے روکنے کے لیے مختلف پابندیاں لگائی گئی ہیں مگر آسٹریلیا کی پالیسی سب سے زیادہ سخت ہے۔ فرانس نے 2023 میں 15 سال سے کم عمر بچوں پر اس طرح کی پابندی کا عندیہ دیا تھا مگر اس کا اطلاق ایسے بچوں پر نہیں ہوگا جن کے والدین انہیں سوشل میڈیا استعمال کرنے کی اجازت دیں گے۔","science"
"105","واٹس ایپ میں ریورس امیج سرچ فیچر کا اضافہ","https://urdu.geo.tv/latest/385878-","واٹس ایپ میں ایک نئے فیچر ریورس امیج سرچ پر کام کیا جا رہا ہے۔ یہ فیچر آپ کو کسی تصویر کی حقیقت فوری طور پر جاننے کے لیے آن لائن سرچ کی سہولت فراہم کرے گا۔ یعنی اگر آپ کو کسی دوست سے تصویر موصول ہوئی ہے تو اس کے مستند ہونے کے بارے میں جاننے کے لیے یہ فیچر مددگار ثابت ہوگا۔ یہ فیچر ابھی اینڈرائیڈ ڈیوائسز کے لیے واٹس ایپ کے بیٹا (beta) ورژن میں سامنے آیا ہے۔   فیچر کو استعمال کرنے کا طریقہ بہت آسان ہے۔ جب کوئی تصویر آپ کو موصول ہوگی تو اس پر کلک کریں اور پھر اوپر دائیں جانب تھری ڈاٹ مینیو میں نئے سرچ آن ویب کے آپشن کا انتخاب کریں۔ ایسا کرنے پر وہ تصویر گوگل پر اپ لوڈ ہو جائے گی اور سرچ انجن اس سے ملتی جلتی تصاویر کو پیش کرے گا۔ اس سے آپ کو یہ اندازہ لگانے میں مدد ملے گی کہ یہ تصویر کتنی قابل اعتبار ہے۔ ویسے یہ عمل آپ پہلے بھی تصویر کو ڈیوائس میں ڈاؤن لوڈ کرنے کے بعد گوگل امیج سرچ پر اپ لوڈ کرکے کرسکتے تھے مگر واٹس ایپ کی جانب سے ریورس امیج سرچ کو اس فیچر کی مدد سے زیادہ آسان بنایا جا رہا ہے۔ جیسا اوپر درج کیا جاچکا ہے کہ یہ فیچر ابھی بیٹا ورژن میں سامنے آیا ہے تو ابھی یہ کہنا مشکل ہے کہ اسے کب تک تمام صارفین کے لیے متعارف کرایا جا سکتا ہے۔","science"
"106","انسٹاگرام صارفین کی اصل عمر کی تصدیق کیلئے اے آئی ٹول استعمال کرنیکا فیصلہ","https://urdu.geo.tv/latest/385865-","میٹا نے انسٹاگرام کے صارفین کی عمر کی تصدیق کے لیے آرٹی فیشل انٹیلی جنس (اے آئی) ٹیکنالوجی کو استعمال کرنے کا فیصلہ کیا ہے۔ یہ اے آئی ٹول صارف کی حقیقی عمر کا تعین کرے گا، چاہے وہ اسے غلط ہی کیوں نہ بتائے۔ اگر صارف اپنی عمر کے بارے میں غلط بتائے گا تو اے آئی ٹیکنالوجی حقیقی عمر کا تعین کرکے 18 سال سے کم عمر افراد کو خودکار طور پر ٹین (teen) اکاؤنٹس میں ٹرانسفر کردے گی۔ میٹا کی جانب سے ٹین اکاؤنٹس کو ستمبر 2024 میں متعارف کرایا گیا تھا۔ یہ اکاؤنٹس 13 سے 17 سال کے صارفین کے لیے ہیں اور کمپنی کی جانب سے نوجوانوں کے تحفظ کے لیے ایسے اکاؤنٹس میں مختلف پابندیاں عائد کی گئی ہیں۔   اب تک ایسا کوئی طریقہ کار نہیں تھا جس سے کمپنی کو معلوم ہوسکے کہ اس سروس کو استعمال کرنے والے کی حقیقی عمر کیا ہے۔ یہی وجہ ہے کہ میٹا کی جانب سے adult classifier نامی سافٹ وئیر ٹول تیار کیا گیا ہے۔ یہ ٹول صارفین کو 2 گروپس میں تقسیم کرنے کے لیے ڈیزائن کیا گیا ہے۔ ایک گروپ 18 سال سے زائد عمر کے افراد کا ہوگا جبکہ دوسرا 18 سال سے کم عمر صارفین کا ہوگا۔ میٹا کی یوتھ اینڈ سوشل امپیکٹ ڈائریکٹر Allison Hartnet نے بتایا کہ یہ ٹول صارف کی پروفائل کو اسکین کرکے دیکھے گا کہ وہ کیسے مواد کو دیکھتا ہے جبکہ اس کے فالوور لسٹ کو بھی عمر کے تعین کے لیے دیکھا جائے گا۔ درحقیقت ہیپی برتھ ڈے کے میسجز سے بھی اس ٹول کو کسی صارفین کی حقیقی عمر کا تعین کرنے میں مدد ملے گی۔ اس ٹول کا استعمال 2025 میں شروع کیے جانے کا امکان ہے۔","science"
"107","دنیا کا پہلا لکڑی سے بنا سیٹلائیٹ خلا میں بھیج دیا گیا","https://urdu.geo.tv/latest/385755-","جاپان نے دنیا کا پہلا لکڑی سے تیار کردہ سیٹلائیٹ خلا میں بھیج دیا ہے۔ جاپانی سائنسدانوں نے 5 نومبر کو یہ سیٹلائیٹ خلا کے لیے لانچ کیا۔ کیوتو یونیورسٹی اور Sumitomo Forestry کے سائنسدانوں نے یہ منفرد سیٹلائٹ تیار کیا ہے۔ لیگنو سیٹ نامی اس سیٹلائٹ کی تیاری کا آغاز اپریل 2020 میں ہوا تھا جس کا مقصد ماحول دوست سیٹلائٹ کو تیار کرنا تھا۔ یہ سیٹلائیٹ اسپیس ایکس کے ایک مشن کے ذریعے لانچ کیا گیا جو پہلے انٹرنیشنل اسپیس اسٹیشن پہنچے گا اور وہاں سے اسے زمین کے اوپر 250 میل کی بلندی پر پرواز کے لیے روانہ کیا جائے گا۔ اس سیٹلائیٹ کو خلا میں بھیجنے کا مقصد یہ ثابت کرنا ہے کہ ماحول دوست میٹریل کو بھی خلائی تسخیر کے لیے استعمال کیا جاسکتا ہے۔ اس کے لیے منگولیا ووڈ نامی لکڑی کا استعمال کیا گیا جو اپنی مضبوطی کے لیے جانی جاتی ہے۔ 10 کیوبک سینٹی میٹر حجم کے اس سیٹلائٹ کو روایتی جاپانی تکنیک کے ذریعے اسمبل کیا گیا جس کے نتیجے میں گلیو یا اسکریوز کی ضرورت ختم ہوگئی۔ اس میں اوپر سولر پینلز نصب ہیں جبکہ اس بات کو یقینی بنایا گیا ہے کہ سیٹلائٹ کی لکڑی سے خلا بازوں کی صحت کو نقصان نہ پہنچے یا آئی ایس ایس کے آلات کے افعال متاثر نہ ہوں۔ لانچ کے بعد 6 ماہ تک یہ سیٹلائٹ مختلف اقسام کا ڈیٹا اکٹھا کرے گا جس کو مدنظر رکھ کر لیگنو سیٹ 2 کو تیار کیا جائے گا۔ ماہرین کے مطابق خلا میں لکڑی زمین کے مقابلے میں زیادہ پائیدار ثابت ہوسکتی ہے کیونکہ وہاں نمی یا آکسیجن موجود نہیں جس کے باعث لکڑی کے خراب ہونے یا پھولنے کا خطرہ نہیں۔","science"
"108","ایکس کے بلاک فیچر میں متنازع تبدیلی کو متعارف کرا دیا گیا","https://urdu.geo.tv/latest/385729-","ایکس (ٹوئٹر) پر اگر آپ کسی فرد سے تنگ آکر اسے بلاک کرتے ہیں تو یہ جان لیں کہ ایسا کرنے سے اب کوئی فائدہ نہیں ہوگا۔ جی ہاں سوشل میڈیا پلیٹ فارم میں ایک متنازع تبدیلی پر عملدرآمد شروع ہوگیا ہے۔ ایکس کے ایک آفیشل اکاؤنٹ پر بتایا گیا کہ ہم نے بلاک فیچر میں کی جانے والی اپ ڈیٹ کو متعارف کرانے کا سلسلہ شروع کر دیا ہے۔ خیال رہے کہ ستمبر 2024 میں ایکس کے مالک ایلون مسک نے بتایا تھا کہ بلاک فیچر میں تبدیلی کی جا رہی ہے۔   اس تبدیلی کے بعد ایکس پر کی جانے والی آپ کی پبلک پوسٹس کو تمام افراد دیکھ سکیں گے، یہاں تک کہ وہ صارفین بھی جن کو آپ نے بلاک کیا ہوا ہوگا۔ ابھی اگر ایکس پر آپ کو کوئی بلاک کردے اور پھر آپ اس فرد کی پروفائل دیکھنے کی کوشش کریں تو یو آر بلاکڈ لکھا نظر آتا ہے۔ آپ اس فرد کے اکاؤنٹ کے فالوورز، ریپلائیز یا دیگر تفصیلات بھی نہیں دیکھ سکتے، مگر اس نئی تبدیلی کے بعد اس صارف کی پبلک پوسٹس اور پروفائل پیج کو دیکھنا ممکن ہوگا۔ البتہ اب بھی بلاک ہونے پر آپ اس صارف کو فالو نہیں کرسکیں گے، ڈائریکٹ میسج یا پوسٹس پر ریپلائی نہیں کرسکیں گے۔ خیال رہے کہ ایلون مسک بلاک فیچر کے سخت مخالف ہیں اور اگست 2023 میں انہوں نے عندیہ دیا تھا کہ بلاک کا آپشن ختم کیا جا سکتا ہے۔ یہ فیچر ایکس پر بہت زیادہ استعمال کیا جاتا ہے مگر کمپنی کے مطابق ہمارا مقصد صارفین کو زیادہ کنٹرول فراہم کرنے کے ساتھ ساتھ پوسٹس تک عوامی رسائی کو برقرار رکھنا ہے۔","science"
"109","گوگل کا نیا اے آئی ماڈل جو آپ کی خراب لکھائی کو ڈیجیٹل ٹیکسٹ میں تبدیل کرسکتا ہے","https://urdu.geo.tv/latest/385717-","گوگل نے ایک ایسا نیا آرٹی فیشل انٹیلی جنس (اے آئی) ماڈل تیار کیا ہے جو آپ کی ہاتھ سے لکھی تحریر کو ڈیجیٹل ٹیکسٹ میں تبدیل کر دیتا ہے۔ انسائیٹ نامی یہ اے آئی ماڈل آپ کے ہاتھ کی خراب لکھائی والی تصویر کو اسکین کرکے اس پر موجود ٹیکسٹ کو ڈیجیٹل بنا دیتا ہے۔ اس ماڈل کو ایسی تربیت دی گئی ہے جس سے وہ تحریر کو پڑھ کر الفاظ کو شناخت کرسکتا ہے۔ ڈویلپرز نے دعویٰ کیا کہ کاغذات پر موجود تحریروں یا خراب روشنی والی تصاویر سے بھی یہ ٹول ٹیکسٹ اٹھا سکتا ہے۔ یعنی آپ کسی بھی دستاویز کو اس کے ذریعے ایڈٹ کرسکتے ہیں جبکہ اس پر لکھی اصل تحریر کے الفاظ ڈیجیٹل شکل میں بھی محفوظ رہیں گے۔ آسان الفاظ میں یہ آپ کی تحریروں کا آن لائن دستیاب ورژن ثابت ہوگا۔ کمپنی کے مطابق یہ ٹول ایسے ورکرز کے لیے بہترین ثابت ہوگا جن کو اسکینرز یا دیگر خصوصی آلات تک رسائی حاصل نہیں ہوتی۔ ابھی اس ٹیکنالوجی پر تحقیقی کام جاری ہے مگر اب تک کے نتائج کافی حوصلہ افزا ثابت ہوئے ہیں۔ گوگل کی ٹیم نے تجربات کے دوران دریافت کیا کہ یہ اے آئی ماڈل ٹیکسٹ کو پڑھ کر ڈیجیٹل شکل میں 87 فیصد حد تک درست کام کرتا ہے۔ ابھی اسے اے آئی ماڈل کو عام صارفین کے لیے جاری نہیں کیا جا رہا مگر مستقبل قریب میں ایسا ممکن ہو جائے گا۔","science"
"110","تھریڈز کو ہر ماہ استعمال کرنے والے افراد کی تعداد ساڑھے 27 کروڑ سے زائد ہوگئی","https://urdu.geo.tv/latest/385624-","میٹا نے 5 جولائی 2023 کو ایکس (ٹوئٹر) کے مقابلے پر اپنا سوشل میڈیا پلیٹ فارم تھریڈز متعارف کرایا تھا۔ اب تھریڈز کو سوا سال سے زائد عرصہ مکمل ہوچکا ہے اور اس کے ماہانہ صارفین کی تعداد ساڑھے 27 کروڑ سے زائد ہوگئی ہے۔ اس بات کا اعلان انسٹا گرام اور تھریڈز کے سربراہ ایڈم موسیری کی جانب سے ایک سوشل میڈیا پوسٹ پر کیا گیا۔ انہوں نے بتایا کہ تھریڈز کو ہر ماہ استعمال کرنے والے صارفین کی تعداد 27 کروڑ 50 لاکھ سے زائد ہوگئی ہے۔   اس عرصے میں  تھریڈز کے صارفین کی تعداد میں مستحکم انداز سے اضافہ ہوا ہے مگر آغاز میں جتنی تیزی سے لوگوں نے اس سوشل میڈیا پلیٹ فارم کا رخ کیا تھا، اب وہ اشتیاق نظر نہیں آتا۔ مگر اب بھی اس کے صارفین کی تعداد میں کافی تیزی سے اضافہ ہو رہا ہے، اپریل 2024 میں یہ تعداد 15 کروڑ جبکہ اگست میں 20 کروڑ تک پہنچی تھی اور اب ساڑھے 27 کروڑ سے زائد ہوگئی ہے۔ یعنی محض 3 ماہ میں تھریڈز کی تعداد میں ساڑھے 7 کروڑ سے زائد کا اضافہ ہوا ہے۔ البتہ میٹا کی جانب سے کبھی یہ نہیں بتایا گیا کہ تھریڈز کو روزانہ کتنے افراد استعمال کرتے ہیں، حالانکہ یہ کمپنی فیس بک، واٹس ایپ اور انسٹا گرام کو روزانہ استعمال کرنے والوں کے بارے میں اکثر تفصیلات جاری کرتی رہتی ہے۔ اکتوبر 2024 کے آخر میں میٹا کے چیف ایگزیکٹو مارک زکربرگ نے کمپنی کی تیسری سہ ماہی رپورٹ جاری کرتے ہوئے کہا تھا کہ روزانہ 10 لاکھ افراد تھریڈز کے نئے صارف بن رہے ہیں۔ خیال رہے کہ دنیا بھر میں ایکس کو روزانہ استعمال کرنے والے افراد کی تعداد 55 کروڑ سے زائد ہے۔","science"
"111","مائیکرو سافٹ نے ونڈوز 11 کیلئے ونڈوز ہیلو کو ری ڈیزائن کر دیا","https://urdu.geo.tv/latest/385621-","مائیکرو سافٹ کی جانب سے ونڈوز ہیلو آتھنتیکیشن کے یوزر انٹرفیس کو نیا کیا جا رہا ہے۔ چہرے اور فنگرپرنٹ سمیت دیگر طریقوں سے صارف کی شناخت کی تصدیق کرنے والے اس سسٹم کو ونڈوز 11 میں ری ڈیزائن کیا جارہا ہے۔ ابھی ونڈوز ہیلو کا نیا ڈیزائن بیٹا (beta) ورژن میں محدود افراد کو دستیاب ہے۔ نئے ڈیزائن میں نئے آئیکونز دیے گئے ہیں اور پاس کیز کے فیچر کو بہتر بنایا گیا ہے۔ یہ نیا یوزر انٹرفیسن نہ صرف ونڈوز 11 کے لاگ ان اسکرین پر نظر آئے گا بلکہ جب آپ ویب سائٹس اور ایپس پر پاس کیز کے ذریعے سائن ان ہوں گے تو جب بھی یہ کام کرے گا۔ کمپنی کی جانب سے جاری بیان کے مطابق ہم نے ونڈوز میں پاس کیز کے ذریعے صارف کی تصدیق کے سسٹم کو ری ڈیزائن کیا ہے تاکہ یہ عمل زیادہ محفوظ اور برق رفتار ہو جائے۔ بیان میں بتایا گیا کہ صارفین آتھنتیکیشن آپشنز جیسے پاس کیز اور دیگر کا انتخاب کرسکیں گے۔ مائیکرو سافٹ کی جانب سے ابھی صرف ونڈوز 11 پاس کیز سپورٹ دی گئی ہے مگر اس کے لیے موبائل ڈیوائسز سے کیو آر کوڈ اسکین کرنا ہوتا ہے۔ مگر نئے یوزر انٹرفیس میں اس عمل کو زیادہ بہتر بنایا جا رہا ہے۔","science"
"112","فون یا کمپیوٹر پر جی میل کی ای میلز شیڈول کرنے کا طریقہ جانیں","https://urdu.geo.tv/latest/385612-","گوگل نے اپریل 2019 کو جی میل میں ای میل شیڈول کرنے کا فیچر متعارف کرایا تھا۔ یعنی اس فیچر کو اس مقبول ای میل سروس کا حصہ بنے 5 سال سے زائد عرصہ ہوگیا ہے۔ اس فیچر کا مقصد یہ تھا کہ اگر صارفین بہت زیادہ مصروف ہوں تو وقت سے قبل ای میلز تحریر کرکے شیڈول کر دیں۔ جی میل میں آپ بیک وقت 100 ای میلز شیڈول کرسکتے ہیں یعنی ایک بار میں آپ متعدد ای میلز تیار کرکے شیڈول کرسکتے ہیں۔   مگر حیران کن طور پر اب بھی بیشتر افراد اس فیچر سے لاعلم ہیں یا انہیں اسے استعمال کرنے کا طریقہ ہی نہیں آتا۔ لیپ ٹاپ یا ڈیسک ٹاپ کمپیوٹر پر جی میل کو استعمال کرتے ہوئے اس فیچر کو استعمال کرنا زیادہ مشکل نہیں۔ کسی بھی ویب براؤزر پر جی میل کو اوپن کریں۔ جی میل پر کمپوز بٹن پر کلک کریں اور اپنی ای میل تحریر کریں۔ ای میل مکمل کرنے کے بعد سینڈ بٹن پر کلک کرنے کی بجائے اس کے برابر میں موجود تیر کے ایرو پر کلک کرکے شیڈول سینڈ کو سلیکٹ کریں۔ شیڈول سلیکٹ ونڈو میں آپ اپنی پسند کی تاریخ اور وقت کا انتخاب کرسکتے ہیں جبکہ کمپنی کی جانب سے بھی پری سیٹ ٹائمز کا آپشن دیا جاتا ہے۔ اس کے بعد شیڈول سینڈ بٹن پر کلک کریں جس کے بعد ای میل شیڈول ہو جائے گی۔ شیڈول کی گئی ای میل بائیں جانب شیڈولڈ فولڈر پر دیکھی جاسکتی ہے اور آپ وہاں جاکر اسے ایڈٹ یا ڈیلیٹ بھی کرسکتے ہیں۔ اینڈرائیڈ یا آئی او ایس ڈیوائسز پر جی میل کو استعمال کرتے ہوئے ای میلز کو شیڈول کرنے کا طریقہ کار لگ بھگ ایک جیسا ہی ہے۔ اس کے لیے اپنے فون پر جی میل کو اوپن کرکے کمپوز بٹن پر کلک کریں اور ای میل کو تحریر کریں۔ ای میل تحریر کرنے کے بعد اوپری دائیں کونے پر موجود تھری ڈاٹ مینیو آئیکون پر کلک کرکے شیڈول سینڈ آپشن کا انتخاب کریں۔ وہاں پری سیٹ ٹائمز کا انتخاب کریں یا اپنی پسند کی تاریخ اور وقت کو خود سیٹ کریں۔ آخر میں شیڈول سینڈ بٹن پر کلک کریں۔ شیڈول ای میلز کو ایڈٹ یا کینسل کرنے کے لیے مینیو آئیکون (اوپر بائیں کونے میں تھری ڈاٹ لائنز) پر کلک شیڈولڈ آپشن پر کلک کریں۔ وہاں شیڈول کی جانب سے والی ای میلز موجود ہوں گی جن کو ایڈٹ یا ڈیلیٹ کیا جاسکتا ہے۔","science"
"113","سائنسدان پلاسٹک کے کچرے سے بجلی بنانے والی ڈیوائس تیار کرنے میں کامیاب","https://urdu.geo.tv/latest/385605-","پلاسٹک کی آلودگی ہمارے سیارے کو متعدد مسائل کا شکار بنا رہی ہے۔ پلاسٹک کی ایک قسم پولیسٹرین کی صرف ایک بار استعمال ہونے والی ڈھائی کروڑ ٹن سے زائد اشیا ہر سال تیار کی جاتی ہیں جن میں سے محض 12 فیصد ری سائیکل ہوتی ہیں جبکہ باقی مختلف مقامات پر کچرے کی شکل میں پڑی رہتی ہیں۔ مگر اب آسٹریلیا اور لٹویا کے سائنسدانوں نے ایک ایسا طریقہ دریافت کیا ہے جس کے ذریعے بیکار پولیسٹرین سے بجلی پیدا کی جاسکے گی۔ آسٹریلیا کی RMIT یونیورسٹی اور لٹیویا کی ریگا یونیورسٹی کے ماہرین کی تیار کردہ ڈیوائس میں پلاسٹک کی اس قسم کے کچرے کو ڈال کر ہوا یا ہوا کے بہاؤ سے بجلی پیدا کی جاسکتی ہے۔ ان کی تیار کردہ ڈیوائس میں ایسی برقی توانائی پیدا ہوتی ہے جس میں برقی رو نہیں ہوتی اور اس توانائی کو جمع کرلیا جاتا ہے۔ ماہرین کے مطابق ہم اپنی ڈیوائس میں ہوا کے ذریعے توانائی پیدا کرسکتے ہیں۔ یہ ڈیوائس اس مقصد کے لیے ائیر کنڈیشنرز سے ہوا کے بہاؤ کو استعمال کرنے کی صلاحیت رکھتی ہے جس سے توانائی کی طلب میں 5 فیصد تک کمی آتی ہے۔ آزمائشی تجربات میں ثابت ہوا کہ اس ڈیوائس سے 230 والٹیج کرنٹ پیدا ہوسکتا ہے۔ یہ ڈیوائس بنیادی طور پر پولیسٹرین کی پتلی تہوں پر مشتمل ہے یا یوں کہہ لیں کہ اسے پلاسٹک کی اس قسم سے تیار کیا گیا ہے۔ یہی وجہ ہے کہ اس ڈیوائس کی زندگی بھی بہت طویل ہوگی کیونکہ پلاسٹک کی یہ قسم سیکڑوں سال تک اپنی شکل برقرار رکھتی ہے۔ ماہرین کے مطابق اچھی بات یہی ہے کہ پولیسٹرین کے باعث اس طرح کی ڈیوائسز طویل عرصے سے تک درست کام کرتے ہوئے بجلی پیدا کرسکتی ہیں۔ اس ڈیوائس کی تیاری کے حوالے سے تحقیق کے نتائج جرنل Advanced Energy and Sustainability Research میں شائع ہوئے۔ ماہرین کی جانب سے ڈیوائس کے پیٹنٹ کو رجسٹر کرایا گیا اور اب وہ ایسے شراکت داروں کو تلاش کر رہے ہیں جن کے ذریعے اس ٹیکنالوجی کمرشل مصنوعات کا حصہ بنایا جاسکے۔","science"
"114","امریکی کمپنی کی الیکٹرک کار کے جدید ترین آٹو ڈرائیونگ سسٹم پر سوالیہ نشان لگ گیا","https://urdu.geo.tv/latest/385548-","امریکی کمپنی کی الیکٹرک کار کے جدید ترین خودکار ڈرائیونگ نظام رکاوٹ کا پتہ لگانے میں ناکام ہوگیا جس کے بعد آٹو ڈرائیونگ سسٹم پر سوالیا نشان لگ گیا ہے۔ جدید ترین خودکار ڈرائیونگ نظام کی حامل امریکی کمپنی کی الیکٹرک کار نے بیچ سڑک پر کھڑے ہرن کو ٹکر ماردی، جس سے کار میں موجود خودکار ڈرائیونگ سسٹم پر شکوک و شہبات پیدا ہوگئے۔ کارکمپنی نے دعویٰ کیا تھا کہ کارمیں موجود جدید ترین خودکار ڈرائیونگ موڈ دوران سفر راستے میں آنے والے خطرے کو جاننے کی صلاحیت رکھتا ہے۔ ","science"
"115","انسٹا گرام کا ڈائریکٹ میسجز کو اپ گریڈ کرنے کا فیصلہ","https://urdu.geo.tv/latest/385519-","انسٹا گرام میں ڈی ایمز کو اپ ڈیٹ کرنے کا اعلان کیا گیا ہے۔ ڈی ایمز اس فوٹو شیئرنگ ایپ میں ڈائریکٹ میسجز ان باکس کو کہا جاتا ہے۔ میٹا کی جانب سے ایسے نئے ٹولز متعارف کرائے جا رہے ہیں جو صارفین کو میسجز ریکوئسٹ فلٹر کرنے میں مدد فراہم کریں گے۔ آسان الفاظ میں جن میسجز ریکوئٹس کو فلٹر کیا جائے گا وہ مین ان باکس میں نظر نہیں آئیں گے۔ یہ نئے ٹولر ویریفائیڈ اکاؤنٹس، برانڈز، کریٹیرز اور دیگر عناصر کو مدنظر رکھ کر میسج ریکوئسٹس کو فلٹر اور sort آؤٹ کریں گے۔ اس سے صارفین کو ان میسجز کو شناخت کرنے میں مدد ملے گی جن کا جواب دینا ضروری ہوگا۔ اس کے ساتھ ساتھ اسٹوری ریپلائیز کے نام سے ایک نیا فولڈر بھی انسٹا گرام کا حصہ بنایا جا رہا ہے جس سے ایک ہی جگہ اسٹوری ریپلائیز تک رسائی ممکن ہو جائے گی۔ کمپنی کے مطابق یہ تبدیلیاں دنیا بھر کے صارفین کی آرا کو مدنظر رکھ کر کی گئی ہیں جن کی جانب سے شکایت کی گئی تھی کہ ڈی ایمز کو منظم رکھنا کافی مشکل ثابت ہوتا ہے۔ انسٹا گرام کے سربراہ ایڈم موسیری نے ایک پوسٹ میں بتایا کہ اگرآپ ریکوئسٹ ان باکس پر جائیں  تو وہاں کئی بار متعدد میسجز موجود ہوتے ہیں، اسی لیے ہم نے انہیں فلٹر کرنے کی سہولت فراہم کی ہے۔ sort اینڈ فلٹرز آپشنز ان باکس کے ٹاپ پر نظر آئیں گے۔","science"
"116","پرانے اسمارٹ فون کو فروخت کرنے کی بجائے ان 11 کاموں کیلئے استعمال کریں","https://urdu.geo.tv/latest/305924-","اگر آپ ہر ایک یا 2 سال بعد نیا اسمارٹ فون خرید لیتے ہیں تو پرانے فون کا کیا کرتے ہیں؟ زیادہ تر افراد تو پرانے فونز کو فروخت کردیتے ہیں یا کسی دراز میں رکھ کر بھول جاتے ہیں۔ مگر پرانے فونز کو متعدد مقاصد کے لیے استعمال کیا جاسکتا ہے۔  اسمارٹ فونز کسی طاقتور کمپیوٹر سے کم نہیں ہوتے جن میں اسٹوریج اسپیس اور کیمرے جیسے فیچرز موجود ہیں، جس کے باعث وہ متعدد الیکٹرونک مصنوعات کا متبادل ثابت ہوسکتے ہیں۔ ایک آسان طریقے سے آپ فون کی بیٹری لائف کو کسی حد تک بہتر بناسکتے ہیں۔ پرانے اسمارٹ فون کو ویب کیم میں تبدیل کرکے مختلف ایپس جیسے زوم یا اسکائپ کے لیے استعمال کیا جاسکتا ہے، جس سے ویڈیو چیٹ کوالٹی بہتر ہوجاتی ہے۔ پرانے فون کا مین کیمرا لیپ ٹاپ کے کیمرے سے بہت زیادہ بہتر کام کرتا ہے۔ آپ اپنے پرانے اسمارٹ فون کو کسی ایپ کی مدد سے الارم کلاک کے طور پر بھی استعمال کر سکتے ہیں۔ ایسی متعدد ایس موجود ہیں جو مختلف گانوں یا دیگر کو الارم کے طور پر استعمال کرتی ہیں۔ اس فون کو آپ بستر کے سرہانے چھوڑ دیں اور کبھی کبھار چارج کرلیں تاکہ وہ کام کرتے رہیں۔ زیادہ تر اسمارٹ فونز کی اسٹوریج تصاویر اور ویڈیوز سے بھرجاتی ہے اور اس مسئلے سے بچنے کے لیے پرانا فون مددگار ثابت ہوسکتا ہے۔ یعنی نئے فون سے تصاویر لیں اور ان کو پرانے فون میں منتقل کردیں۔ آپ پرانے فون کو ایک کیمرے کے طور پر بھی استعمال کرسکتے ہیں اور ایسے مقامات پر لے جاسکتے ہیں جہاں نئے فون کو لے جانا نہیں چاہتے۔ جیسے سمندر یا کسی جھیل پر جارہے ہیں تو یہ ڈر محسوس نہیں ہوگا کہ فون پانی میں نہ گرجائے۔ کسی ریڈنگ (reading) ایپ کو ڈاؤن لوڈ کرکے آپ اپنے پرانے فون کو ای ریڈر کے طور پر استعمال کر سکتے ہیں۔ ایک ایسا ریموٹ جو بہت کچھ کرسکے آپ کو بہت پسند آئے گا۔ تو متعدد ڈیوائسز کو کنٹرول کرنے کے لیے پرانے اسمارٹ فون کو ریموٹ میں تبدیل کیا جاسکتا ہے جس کے لیے کسی ریموٹ کنٹرول ایپ کو انسٹال کرنا ہوگا۔ جی ہاں آپ اپنے پرانے اینڈرائیڈ فون کو گوگل ہوم اسمارٹ اسپیکر میں بھی بدل سکتے ہیں جس کے لیے کسی ایپ کو ڈاؤن لوڈ کرنے کی بھی ضرورت نہیں۔ بس فون کو نئے اینڈرائیڈ آپریٹنگ سسٹم پر اپ ڈیٹ کرنے اور ایک بلیوٹوتھ اسپیکر کی ضرورت ہوگی، دونوں ڈیوائسز کو اکٹھے پلگ ان رکھیں اور بس گوگل کمانڈ کے ذریعے ڈیوائسز کو کنٹرول کریں۔ اپنے پرانے اسمارٹ فون کو گاڑی میں چھپا کر (اس کی چارجنگ کو یقینی بنانا ہوگا) کر آپ اسے کسی ایمرجنسی کی صورت میں استعمال کر سکتے ہیں۔ اس کے ساتھ ساتھ آپ اسے اپنی گاڑی کو ٹریک کرنے کے لیے اس وقت استعمال کرسکتے ہیں جب وہ چوری ہو جائے۔ اس مقصد کے لیے کسی سکیورٹی کیمرا ایپ جیسے Alfred کو ڈاؤن لوڈ کرنا ہوگا، جس کے بعد فون کو اس جگہ رکھیں جس پر نظر رکھنا چاہتے ہیں۔ اگر لیپ ٹاپ یا کمپیوٹر کا وائرلیس ماؤس کسی وجہ سے خراب ہوجائے تو پرانے اسمارٹ فون کو اس کے بیک اپ کے طور پر استعمال کرسکتے ہیں۔ اس کے لیے کسی ایپ جیسے ریموٹ ماؤس کو ڈاؤن لوڈ کرنا ہوگا اور پھر فون اور کمپیوٹر کو ایک ہی وائی فائی نیٹ ورک پر کنکٹ کرنا ہوگا اور بس۔ پرانے فون کو میڈیا پلیئر کے طور پر بھی استعمال کرسکتے ہیں، بس پرانا ڈیٹا ڈیلیٹ کرکے میوزک اور میوزک ایپس کو برقرار رکھیں، جس کے بعد اس میں متعدد گانے محفوظ کیے جاسکتے ہیں۔","science"
"117","گوگل میپس میں نئے اے آئی فیچرز کا اضافہ","https://urdu.geo.tv/latest/385489-","گوگل نے اپنی مقبول ترین سروس میپس میں جیمنائی آرٹی فیشل انٹیلی جنس (اے آئی) ماڈل پر مبنی فیچرز کا اضافہ کیا ہے۔ کمپنی کی جانب سے اعلان کیا گیا کہ نئی اپ ڈیٹس سے صارفین اے آئی ٹیکنالوجی کی مدد سے گھومنے کے لیے نئے مقامات کو تلاش کر سکیں گے جبکہ مختلف جگہوں کے بارے میں سوالات کے جواب حاصل کرسکیں گے۔ گوگل میپس میں نیوی گیشن فیچرز کو بھی بہتر بنایا جا رہا ہے تاکہ ڈرائیورز کو اپنی منزل تک پہنچنے میں مدد مل سکے۔ یہ نئے فیچرز پہلے امریکا میں صارفین کو دستیاب ہوں گے۔   نیوی گیشن کے لیے گوگل میپس میں ایڈ اسٹاپس نامی فیچر کا اضافہ کیا گیا ہے جو کسی شہر کے اہم مقامات، تفریحی مراکز اور کھانے پینے کے مراکز کو بہترین روٹس کے ساتھ تجویز کرے گا۔ گوگل کی جانب سے ویدر الرٹ سسٹم بھی متعارف کرایا جا رہا ہے جس میں ڈرائیورز یہ رپورٹ کرسکیں گے کہ موسم کے باعث انہیں کن جگہوں پر مشکلات کا سامنا ہے تاکہ دیگر افراد کو مدد مل سکے۔ اگر آپ کسی دوست کے ساتھ گھومنے کی منصوبہ بندی کر رہے ہیں تو اس کے لیے میپس سرچ بار میں سوالات پوچھ سکتے ہیں، اے آئی ماڈل جگہ اور وقت کو مدنظر رکھ کر بتائے گا کہ آپ کیا کچھ کر سکتے ہیں۔ جیمنائی کی جانب سے ان مقامات کے بارے میں سوالات کے جوابات بھی دیے جائیں گے۔ گوگل کے مطابق یہ فیچرز آئندہ چند ہفتوں میں امریکا میں صارفین کو دستیاب ہوں گے اور بتدریج انہیں دیگر ممالک میں متعارف کرایا جائے گا۔","science"
"118","پی ٹی اے نے سوشل میڈیا اکاؤنٹس پر غیراخلاقی مواد سے متعلق رپورٹ عدالت میں جمع کرادی","https://urdu.geo.tv/latest/385416-","  پشاور: پاکستان ٹیلی کمیونیکیشن اتھارٹی (پی ٹی اے)  نے  پشاور ہائی کورٹ میں  سوشل میڈیا اکاؤنٹس پر غیر اخلاقی مواد سے متعلق رپورٹ جمع کرادی۔ پی ٹی اے کے مطابق 2020  سے اب تک 1 لاکھ 14 ہزار 15 غیر اخلاقی مواد ٹک  ٹاک  پر اپ  لوڈ ہوئے۔ پی ٹی اے کے مطابق ایک لاکھ 13 ہزار 133 اکاؤنٹس بلاک کیےگئے۔ 2 ہزار 463 مواد مذہب کے خلاف  اپ لوڈ ہوئے جنہیں بلاک کیا گیا۔ رواں سال 25  ہزار 267 غیراخلاقی مواد ٹک ٹاک پر اپ لوڈ ہوئے۔  رواں سال 24 ہزار 800 اکاؤنٹس کو بلاک کیا گیا۔ پی ٹی اے رپورٹ میں بتایا گیا کہ مختلف سوشل میڈیا اکاؤنٹس پر13 لاکھ89 ہزار 181 غیر اخلاقی مواد  اپ لوڈ ہوئے۔ پی ٹی اے کی رپورٹ کے مطابق 13 لاکھ 3 ہزار 578 لنکس بلاک کیےگئے۔ خیال  رہےکہ ٹک ٹاک بندش سے متعلق کیس میں عدالت  نے پی ٹی اے سے جواب طلب کیا تھا۔","science"
"119","آئی فون 17 پرومیکس کی لیکس نے صارفین کی بے چینی بڑھادی","https://urdu.geo.tv/latest/385410-","آئی فون 16 کی لانچنگ کے بعد سے ہی  صارفین  ایپل کے  اگلے ماڈل کے منتظر ہیں   کیونکہ نئے ماڈلز کی  لیکس  صارفین کو نئے فیچرز اور اپ گریڈ آپریٹنگ سسٹم کے استعمال کیلئے بے چین کیے رکھتی  ہیں۔ ہر سال ایپل کی جانب سے آئی فون کے آپریٹنگ سسٹم کو اپ گریڈ کیا جاتا ہے جس میں متعدد نئے فیچرز کا اضافہ کیا جاتا ہے لیکن اس بار رپورٹس بتاتی ہیں کہ آئی فون  17 پرو میکس زیادہ فیچر اور ایک بڑے اپ گریڈ سسٹم کے ساتھ متعارف کروایا جاسکتا ہے۔ ٹیکنالوجی رپورٹ کے مطابق ویسے تو   آئی فون 17 کی پوری سیریز زیادہ اپ گریڈیشن کے ساتھ متعارف کروائی جائے گی لیکن آئی فون 17 پرو میکس زیادہ اپ گریڈ سسٹم کے ساتھ متعارف کروایا جاسکتا ہے۔ ایپل انتظامیہ  آئی فون 17 پرو میکس  نئی A19 پرو چپ  اور   ایک بڑے ہارڈویئر اپ گریڈ کیساتھ متعارف کروانے کا منصوبہ رکھتی ہے۔ آئی فون 17 پرو میکس کارکردگی کو بہتر بنانے کیلئے 12GBریم کے ساتھ پیش کیا جاسکتا ہے، نئی  اپ گریڈ ایپل  انٹیلی جنس  کو  (AI) کے بہتر استعمال کے بھی  قابل بنائے گی ۔ ٹیکنالوجی لیکس کے مطابق  ایپل کی جانب سے آئی فون 17 پرو میکس کے  کیمرے کو بھی اپ گریڈ  کیا جاسکتا ہے، نئے ماڈل  کا پرومیکس  ٹرپل کیمرہ سیٹ اپ کی خصوصیت لیے ہوگا  جس میں ممکنہ طور پر 48MP مین کیمرہ،  48MPالٹرا وائڈ کیمرہ  اور 48MP ٹیلی فوٹو لینس شامل ہوگا جو 5x آپٹیکل زوم پیش کرسکتا ہے۔ آئی فون 16 کی سیریز کی فروخت بھی گزشتہ روز سے شروع ہوگئی ہے جس کیلئے یقیناً بہت سے خریدار منتظر ہیں اگر یہ تبدیلیاں متعارف کروائی جاتی ہیں  تو  فرنٹ  کیمرے کو ممکنہ طور پر 12MP سے 24MP سیلفی کیمرے میں اپ گریڈ کیا جائے گا لہٰذا  آئی فون 17 پرو میکس  کا کیمرہ آئی فون کے  موجودہ  ماڈل  16 پرو میکس کے مقابلے میں بہتر  کوالٹی امیج فراہم کرے گا۔ رپورٹس بتاتی ہیں کہ آئی فون 17 پرو میکس کیلئے  ایپل ڈائنامک آئی لینڈ کو ری ڈیزائن کرسکتا ہے اس تبدیلی سے ڈسپلے ایک ہی یعنی  6.9 انچ سائز ہونے کے باوجود پریمیئم بڑا اور زیادہ واضح  نظر آئے گا۔ لیکس سے  پتا چلتا ہے کہ آئی فون 17 پرو میکس  کو ایکشن اور والیوم کیلئے بالکل نیا  بٹن  دیا جاسکتا ہے لیکن  یہ نیا بٹن صرف پرو میکس ماڈل کیلئے ہوگا،  ساتھ ہی آئی فون 17  ماڈل پرو میکس  ایک نئے کلر آپشن کے ساتھ متعارف کروایا جاسکتا ہے۔","science"
"120","راستوں کی بندش: اسلام آباد اور راولپنڈی میں پیٹرول کی قلت پیدا ہونے کا خدشہ","https://urdu.geo.tv/latest/388096-","وفاقی دارالحکومت اسلام آباد، راولپنڈی اور لاہور میں پیٹرولیم مصنوعات کی قلت کا خدشہ پیدا ہوگیا۔ ترجمان آئل ٹینکرزکانٹریکٹرز ایسوسی ایشن کا کہنا ہے کہ راستوں میں رکاوٹوں کے سبب اسلام آباد اور راولپنڈی میں ڈیپوز سے پیٹرول پمپوں تک سپلائی رک چکی ہے، اگر یہی صورت حال جاری رہی تو پیٹرول پمپس پرفیول کی جلد قلت ہوجائے گی۔ ضلعی صدر پیٹرولیم ڈیلرز ایسوسی ایشن کا بیان دوسری جانب ضلعی صدر پیٹرولیم ڈیلرز ایسوسی ایشن راجہ وسیم کا کہنا ہے کہ اسلام آباد میں ٹریفک نہ ہونے کے برابر ہے جس کی وجہ سے تیل کی سیل نہیں ہورہی، اسلام آباد میں پیٹرول پمپوں پر تیل موجود ہے لیکن تیل کی کھپت بڑھنے پرمسئلہ ہو سکتاہے، فی الحال صورتحال ٹھیک ہے، اسلام آباد ڈیپو سے پمپس کو نئی سپلائی نہیں ہو رہی۔ صدرپاکستان پیٹرولیم ڈیلرز ایسوسی ایشن نارتھ کا بیان شاہراہ دستورپرپارلیمنٹ ہاؤس سمیت تمام اہم عمارتوں پرفوج تعینات ہے صدرپاکستان پیٹرولیم ڈیلرز ایسوسی ایشن نارتھ  چوہدری ظفرالٰہی نے صورتحال سے آگاہ کرتے ہوئے کہا کہ راولپنڈی میں پیٹرول پمپس پراسٹاک ختم ہورہاہے، پیٹرول پمپس کوسپلائی بند ہے جس کی وجہ راستوں کی بندش ہے۔ انہوں نے کہا کہ پیٹرول پمپس پرتین، چار دن کا ذخیرہ ہوتا ہے، راولپنڈی میں پمپس کو تین دن سے  تیل سپلائی نہ ہونے کے برابر ہے، پمپس کو سپلائی کے لیے دن کے کچھ گھنٹے راستے کھولے جائیں، سپلائی بحال نہ ہوئی تو پولیس اورگاڑیوں کو فیول کا مسئلہ ہوسکتا ہے۔ ادھر ترجمان اوگرا نے کہا کہ  تیل سپلائی سے متعلق تمام اسٹیک ہولڈرز سے رابطے میں ہیں، تیل سپلائی میں بہتری کے لیے ہرممکن اقدامات کیے جارہے ہیں۔","business"
"121","اسٹاک مارکیٹ میں آج بھی تیزی کا رجحان رہا،100 انڈیکس نے 99 ہزار کی سطح عبور کرلی","https://urdu.geo.tv/latest/388041-","پاکستان اسٹاک ایکسچینج میں آج بھی تیزی کا رجحان رہا اور 100 انڈیکس 281 پوائنٹس کے اضافےکے بعد 98 ہزار 79 پوائنٹس پر بند ہوا۔ کاروبار کے دوران ایک موقع پر انڈیکس 99 ہزار 317 پوائنٹس پر بھی دیکھا گیا۔بعد ازاں کاروبار کے اختتام پر انڈیکس 281 پوائنٹس کے اضافےکے بعد 98 ہزار 79 پوائنٹس پر بند ہوا۔ پاکستان اسٹاک ایکسچینج میں آج 64 کروڑشیئرزکےسودے25 ارب روپے میں طے ہوئے۔ دوسری جانب ملکی تبادلہ منڈیوں میں ڈالر کی قدر میں اضافہ اور کمی دیکھی گئی۔ اسٹیٹ بینک آف پاکستان کے مطابق آج انٹربینک تبادلہ میں ڈالر ایک پیسے سستا ہوا۔ ڈالر کی قیمت ایک پیسے کمی کے بعد 277 روپے 75 پیسے رہی۔ انٹربینک میں گزشتہ روز ڈالر 27 روپے 76 پیسے پر بند ہوا تھا۔ اوپن مارکیٹ میں ڈالر 2 پیسے اضافے کے ساتھ 278 روپے 79 پیسے پر بند ہوا۔","business"
"122","پاکستان کی بیلاروس کو رکشے برآمدکرنےکی پیشکش","https://urdu.geo.tv/latest/388027-","  پاکستان کے دورے پر آئے بیلاروس کے وزیر توانائی اسلام آباد میں لوک ورثہ پہنچے اور روایتی رکشے کی سواری کی۔ وفاقی وزیر تجارت جام کمال نے بیلاروسی وزیر کو پاکستانی روایتی رکشےکا تعارف کرایا۔بیلاروسی وزیر نے رکشے پر ہاتھ سے بنائےگئے ڈیزائن کی تعریف کی اور  پاکستانی ہنرمندوں کے فن کو سراہا۔ وزیر تجارت جام کمال خان نے بیلاروس کو  رکشے برآمدکرنےکی پیشکش بھی کردی۔ وزارت تجارت کی جانب سے جاری اعلامیے مطابق  بیلاروسی وزیر نے پاکستانی رکشےکے تجارتی امکانات میں دلچسپی کا اظہار کیا۔ وزارت تجارت کا کہنا ہےکہ پاکستانی روایتی رکشا بیلاروس کے لیے دلچسپی اور اقتصادی مواقع کا مظہر ہے۔","business"
"123","انٹربینک میں ڈالر کی قیمت میں کمی، اوپن مارکیٹ  میں اضافہ ہوگیا","https://urdu.geo.tv/latest/388030-","کراچی: ملکی تبادلہ منڈیوں میں ڈالر کی قدر میں اضافہ اور کمی دیکھی گئی۔ اسٹیٹ بینک آف پاکستان کے مطابق آج انٹربینک تبادلہ میں ڈالر ایک پیسے سستا ہوا۔ ڈالر کی قیمت ایک پیسے کمی کے بعد 277 روپے 75 پیسے رہی۔ انٹربینک میں گزشتہ روز ڈالر 27 روپے 76 پیسے پر بند ہوا تھا۔ دوسری جانب اوپن مارکیٹ میں ڈالر 2 پیسے اضافے کے ساتھ 278 روپے 79 پیسے پر بند ہوا۔ انٹربینک میں گزشتہ روز ڈالر 278 روپے 4  پیسے پر بند ہوا تھا۔ گزشتہ ہفتے سونےکی قیمت میں  مسلسل چھے روز اضافہ ہوا تھا ","business"
"124","سونےکی بڑھتی قیمت کو بریک لگ گئی، فی تولہ سونا کتنا سستا ہوا؟","https://urdu.geo.tv/latest/388022-","ملک میں مسلسل 6 روز سے بڑھتی ہوئی سونےکی قیمت کو بریک لگ گئی ہے اور آج فی تولہ سونا 4300 روپے سستا ہوا ہے۔ سونےکی فی تولہ قیمت 4300 روپے کم ہونے کے بعد 2 لاکھ 78 ہزار 400 روپے ہوگئی ہے۔ 10 گرام سونےکا بھاؤ 3657 روپے کم ہو کر 2 لاکھ 38 ہزار 683 روپے ہے۔ ملک میں6 روز میں فی تولہ سونا 12 ہزار 800 روپے مہنگا ہوا ہے عالمی بازار میں سونا 43 ڈالر کم ہوکر 2672 ڈالر فی اونس ہے۔ خیال رہےکہ گزشتہ ہفتے سونےکی قیمت میں  مسلسل 6 روز  اضافہ ہوا تھا۔ پیر 18 نومبرکو  فی تولہ سونا 2500 روپے مہنگا ہوکر  2 لاکھ 69 ہزار 900 روپےکا تھا  اور کاروباری ہفتےکے آخری روز فی تولہ سونےکی قیمت 2 لاکھ 82 ہزار 700 روپے ہوگئی، یعنی 6 روز میں فی تولہ سونا 12 ہزار 800 روپے مہنگا ہوا۔","business"
"125","سولر پینلز کی طلب میں کمی کے باعث بیٹریوں کی قیمتوں میں بڑی کمی آگئی","https://urdu.geo.tv/latest/387968-","ملک میں بیٹریوں اور سولر پیننلز کی طلب میں کمی کے باعث قیمتوں میں ریکارڈ کمی دیکھی گئی ہے۔ مارکیٹ ذرائع کے مطابق سولر پینل کی قیمتوں میں غیر معمولی کمی کے ساتھ سولر بیٹریوں کی قیمتوں میں قابل ذکر کمی سامنے آئی ہے۔ سولر بیٹری کی قیمت 20فیصد تک کم ہونے کے بعد ساڑھے 4لاکھ روپے والی لیتھیم سولر بیٹری اب 3 لاکھ 80 ہزار روپے میں دستیاب ہے، جو بیٹری 3یا 4 لاکھ روپے میں فروخت ہو رہی تھی اس کی قیمت اب 2 سے ڈھائی لاکھ روپے ہو گئی۔ ذرائع کے مطابق لیتھیم بیٹریوں کی انڈسٹری میں نئی کمپنیاں آگئی ہیں جواچھی پیشکش کررہی ہیں۔ تاجروں کے مطابق سولر پینلز سمیت سولر بیٹریوں کی خرید و فروخت شدید متاثر ہوئی ہے جس کی وجہ سے سولر مصنوعات کی قیمتوں میں تاریخی کمی واقع ہوئی ہے۔","business"
"126","اپوزیشن کے احتجاج کی کال سے روزانہ 190 ارب کا نقصان ہوتا ہے، وزیرخزانہ","https://urdu.geo.tv/latest/387934-","  وزیر خزانہ محمد اورنگزیب نے کہا ہے کہ اپوزیشن کے احتجاج کی کال سے روزانہ 190 ارب روپے کا نقصان ہوتا ہے۔ جیو نیوز سے گفتگو میں وزیرخزانہ کا کہنا تھاکہ لاک ڈاؤن اور احتجاج کی وجہ سے ٹیکس وصولیوں میں کمی  ہوتی ہے، احتجاج کے باعث کاروبار میں رکاوٹ سے برآمدات متاثر ہوتی ہیں۔ انہوں نے بتایاکہ اپوزیشن کے احتجاج کی کال سے روزانہ 190ارب روپے کا نقصان ہوتا ہے، احتجاج کے باعث امن برقراررکھنے کیلئے سکیورٹی پر اضافی اخراجات آتے ہیں، آئی ٹی اور ٹیلی کام کے شعبے میں نقصانات اس کے علاوہ ہیں۔   ان کا کہنا تھاکہ آئی ٹی اور ٹیلی کام کی بندش سے سماجی طور پر منفی اثر پڑتا ہے۔ وزیرخزانہ کا کہنا تھاکہ وزارت خزانہ نے اس سلسلے میں رپورٹ تیار کی ہے اور محتاط اندازے کے مطابق جی ڈی پی کو روزانہ 144 ارب کا  نقصان ہوتا ہے، ہڑتال کے باعث برآمدات میں کمی سے روزانہ 26 ارب کا نقصان ہوتا ہے۔ انہوں نے مزید کہا کہ احتجاج کے دوران براہ راست غیرملکی سرمایہ کاری متاثر ہونے سے روزانہ 3 ارب روپے نقصان ہوتا ہے، احتجاج کے باعث صوبوں کو ہونے والے نقصانات الگ ہیں، صوبوں کو زرعی شعبے میں روزانہ   نقصان 26 ارب روپے کا ہوتا ہے، صوبوں کو صنعتی شعبے میں ہونے والا نقصان 20ارب روپے سے زیادہ ہے۔","business"
"127","سونےکی قیمت میں مسلسل چھٹے روز اضافہ، فی تولہ سونا کتنےکا ہوگیا؟","https://urdu.geo.tv/latest/387826-","ملک  میں  سونےکی قیمت میں مسلسل چھٹے  روز  اضافہ ہوا ہے  اور   آجفی تولہ سونا 2200 روپے مہنگا ہوا ہے۔ آل پاکستان جیمز اینڈ جیولرز  ایسوسی ایشن کے مطابق 2 ہزار 200 روپے اضافے سے ملک میں سونےکا فی تولہ  بھاؤ  2 لاکھ 82  ہزار  700  روپے ہے۔ دس گرام سونےکا بھاؤ ایک ہزار 857 روپے اضافے سے 2 لاکھ 42 ہزار 370 روپے ہے۔ ایسوسی ایشن کے مطابق عالمی بازار  میں سونےکا بھاؤ 22 ڈالر اضافے سے 2 ہزار 715 ڈالر فی اونس ہے۔ خیال رہےکہ اس ہفتے سونےکی قیمت میں یہ مسلسل چھٹے روز  اضافہ ہوا ہے۔ پیر 18 نومبرکو  فی تولہ سونا 2500 روپے مہنگا ہوکر  2 لاکھ 69 ہزار 900 روپےکا تھا  اور آج کاروباری ہفتےکے آخری روز فی تولہ سونےکی قیمت 2 لاکھ 82  ہزار  700 روپے ہے۔ یعنی 6 روز میں فی تولہ سونا 12 ہزار 800 روپے مہنگا ہوگیا ہے۔ گزشتہ روز  ملک بھر  میں سونےکی فی تولہ قیمت میں  300 روپے کمی دیکھنے میں آئی تھی عالمی بازار میں سونے کا بھاؤ 36 ڈالر اضافے سے 2623 ڈالر فی اونس ہے ","business"
"128","پاکستان کی سعودی عرب سے درآمدات میں کمی، ایران پر انحصار مزید بڑھ گیا","https://urdu.geo.tv/latest/387804-","اسلام آباد: رواں مالی سال کے دوران پاکستان کی سعودی عرب سے درآمدات میں کمی دیکھنے میں آئی اور پاکستان کا ایران سے درآمدات پر انحصار مزید بڑھ گیا ہے۔ رپورٹ کے مطابق جولائی تا اکتوبر سعودی عرب سے سالانہ بنیاد پر درآمدات میں10فیصد کمی ریکارڈ کی گئی جب کہ  ایران سے درآمدات میں 30 فیصد اضافہ ہوا۔ حکومتی ذرائع کے مطا بق اکتوبر میں سعودی عرب سے سالانہ بنیاد پردرآمدات میں69 فیصدکی بڑی کمی ہوئی، جولائی تااکتوبر 2024 میں سعودی عرب سے سالانہ بنیاد پر درآمدات میں10 فیصد کمی ریکارڈ کی گئی۔ جولائی تااکتوبر2024 میں ایران سے سالانہ بنیاد پر درآمدات میں 30فیصد اضافہ ہوا، اکتوبر2024 میں ایران سے سالانہ بنیادپر درآمدات میں 10فیصدکااضافہ ہوا۔","business"
"129","پاکستانی روپے کی قدر میں اضافہ، ڈالر مزید سستا ہوگیا","https://urdu.geo.tv/latest/387729-","پاکستانی روپے کے مقابلے میں ڈالر کی قدر میں کمی ہوئی ہے۔ اسٹیٹ بینک آف پاکستان کے مطابق جمعے کو انٹربینک میں ڈالر 20 پیسےسستا ہو کر  277 روپے 76 پیسے پر بند ہوا ہے۔ انٹربینک میں گزشتہ روز ڈالر 8  پیسے کم ہوکر 277 روپے 96 پیسے پر بند ہوا تھا۔","business"
"130","سونے کی قیمت میں بڑا اضافہ، فی تولہ کتنے کا ہوگیا؟","https://urdu.geo.tv/latest/387715-","کراچی: ملک بھر میں سونے کی قیمت میں ہزاروں روپے کا اضافہ سامنے آیا ہے۔ آل پاکستان جیمز اینڈ جیولر ایسوسی ایشن کے مطابق ملک بھر میں سونے کی فی تولہ قیمت میں 2500 روپے کا اضافہ ہوا ہے جس کے بعد سونے کی قیمت 2 لاکھ 80 ہزار 500 روپے ہے۔ ایسوسی ایشن کے مطابق 10 گرام سونے کا بھاؤ  بھی 2 ہزار 143 روپے اضافے کے بعد 2 لاکھ 40 ہزار 483 روپے ہو گیا ہے۔ دوسری جانب عالمی بازار میں سونے کا بھاؤ 25 ڈالر اضافے سے 2693 ڈالر فی اونس ہے۔ عالمی بازار میں سونے کا بھاؤ 37 ڈالر اضافے سے 2  ہزار 668 ڈالر فی اونس ہے۔ 10گرام سونے کا بھاؤ 686 روپے اضافے سے 235168 روپے ہے۔ ","business"
"131","دفاعی نمائش آئیڈیاز میں غیر ملکی کمپنیوں سے معاہدے طے پاگئے","https://urdu.geo.tv/latest/387674-","  کراچی: دفاعی نمائش آئیڈیاز میں غیر ملکی کمپنیوں سے معاہدے طے پاگئے۔ نمائش میں غیر ملکی کمپنیوں سے معاہدے ہونے کے بعد پاکستان میں تیار کی گئی بم پروف گاڑیاں اب برآمد بھی کی جائیں گی۔ نجی شعبے کے تحت مسلح افواج کی ضروریات کو مد نظر رکھتے ہوئے بلٹ پروف اور بم پروف گاڑیاں انٹرنیشنل اسٹینڈرڈ کے مطابق مقامی سطح پر تیار کی جارہی ہیں۔ گاڑی کی تیاری کے بعد اس پر فائرنگ کرکے ٹیسٹنگ بھی کی جاتی ہے، پسنجر کمپارٹمنٹ کے علاوہ انجن روم، بیٹری اور فیول ٹینک کو بھی پروٹیکشن دی جاتی ہے، گاڑی کے ٹائروں میں رن فلیٹ لگائے جاتے ہیں جو ٹائر برسٹ ہونے کے بعد 50 کلومیٹر تک چلتے ہیں۔ ان گاڑیوں کی ایکسپورٹ سے ایک طرف اس شعبے میں پاکستان کی تکنیکی ساکھ بہتر ہوگی تو دوسری طرف یہ اس بات کا بھی ثبوت ہے کہ پرائیویٹ سیکٹر مسلح افواج کے ساتھ ملکی دفاع میں نہایت اہم  کردار ادا کر رہا ہے۔ سی ویو پر کراچی شو ’نشان پاکستان‘ میں ایس ایس جی کی کاؤنٹر ٹیرارزم ٹیم،  پاکستان میرین اور پاک فضائیہ کے جوانوں نےحربی صلاحیتوں کا مظاہرہ کیا جنرل ساحر شمشاد نے ترکیہ، آذربائیجان، جنوبی افریقا، ارجنٹینا، ملائیشیا اور  یو اے ای سمیت دیگر ممالک کے وزرائے دفاع  اوردیگرحکام سے بھی ملاقاتیں کیں ","business"
"132","پاکستان اسٹاک میں 100 انڈیکس نئی بلند ترین سطح پرپہنچ گیا","https://urdu.geo.tv/latest/387673-","کراچی: پاکستان اسٹاک ایکسچینج میں مثبت رجحان کا سلسلہ جاری ہے جہاں 100 انڈیکس ایک اور ریکارڈ بلندی کو پہنچا۔ آج کاروبار کے دوران 100 انڈیکس میں ایک وقت میں 2 ہزار پوائنٹس سے زائد کا اضافہ دیکھا گیا اور انڈیکس نے نئی بلند ترین سطح 99 ہزار 632 بنائی۔ تاہم کاروباری دن کے اختتام پر 100 انڈیکس مجموعی طور پر 469 پوائنٹس کے اضافے سے 97 ہزار 978 پوائنٹس پر بند ہوا ہے۔ حصص بازار میں آج 1 ارب 24 کروڑ شیئرز کے سودے 45 ارب روپے میں طے ہوئے جبکہ مارکیٹ کیپٹلائزیشن 7 ارب روپے کم ہوکر 12 ہزار 518 ارب روپے ہے۔ گزشتہ روز بھی پی ایس ایکس 100 انڈیکس نے 97 ہزار 437 کی بلند سطح کو چھوا تھا اور کاروبار کا اختتام 1781 پوائنٹس اضافے سے 97 ہزار 328 پر ہوا تھا۔ جمعرات کے روز بازار میں 96 کروڑ 99 لاکھ شیئرز کے سودے 35 ارب 16 کروڑ روپے میں طے ہوئے اور مارکیٹ کیپٹلائزیشن 196 ارب روپے بڑھ کر 12 ہزار 525 ارب روپے رہی۔ عالمی بازار میں سونے کا بھاؤ 25 ڈالر اضافے سے 2693 ڈالر فی اونس ہے انٹربینک میں گزشتہ روز ڈالر 277 روپے 96 پیسے پر بند ہوا تھا۔ ","business"
"133","روپے کے مقابلے میں ڈالر سستا ہوگیا","https://urdu.geo.tv/latest/387626-","ملک میں روپے کے مقابلے میں امریکی ڈالر سستا ہوگیا۔ اسٹیٹ بینک آف پاکستان کے مطابق آج انٹربینک میں ڈالر کا بھاؤ 8  پیسے کم ہوا ہے جس کے بعد کاروبار کے اختتام پر ڈالر کا بھاؤ 277  روپے 96 پیسے ہے۔ انٹربینک میں گزشتہ روز ڈالر 278 روپے 4  پیسے پر بند ہوا تھا۔ دوسری جانب اوپن مارکیٹ میں ڈالر کا بھاؤ 5  پیسے کم ہوکر 278 روپے 94 پیسے ہے۔","business"
"134","پی ایس ایکس میں 1500 پوائنٹس کا اضافہ، 100 انڈیکس نے97 ہزار کی ریکارڈ حد عبور کرلی","https://urdu.geo.tv/latest/387590-","پاکستان اسٹاک ایکسچینج کے 100 انڈیکس میں آج  زبردست تیزی رہی اور انڈیکس 97 ہزار کی ریکارڈ حد عبور کرگیا۔ پاکستان اسٹاک ایکسچینج میں ریکارڈ بنانےکا سلسلہ ایک اور دن رہا۔ 100 انڈیکس نے کاروباری دن میں 97 ہزار 437 کی بلند ترین سطح بنائی اور کاروبار کا اختتام 1781 پوائنٹس اضافے سے 97 ہزار 328 پرکیا۔ بازار میں آج 96 کروڑ 99 لاکھ شیئرز کے سودے ہوئے جن کی مالیت 35 ارب 16 کروڑ روپے سے زائد رہی۔ مارکیٹ کیپٹلائزیشن 196 ارب روپے بڑھ کر 12 ہزار 525 ارب روپے ہے۔ سی ای او عارف حبیب سکیورٹیز شاہد علی حبیب کے مطابق شرح میں کمی کے سبب بازار میں میوچل فنڈز کے ذریعے لیکیوڈٹی آرہی ہے۔ میوچل فنڈ 100 انڈیکس میں شامل کمپنیوں کی خریداری کر رہے ہیں۔ جس سے بازار تیز ہے۔","business"
"135","سونا مسلسل مہنگا، ایک بار پھر قیمت میں بڑا اضافہ ","https://urdu.geo.tv/latest/387619-","ملک میں سونے کی قیمت میں ہزاروں روپے کا اضافہ ہوگیا۔ آل پاکستان جیمز اینڈ جیولرز ایسوسی ایشن کے مطابق ملک میں فی تولہ سونے کا بھاؤ 3700 روپے بڑھا ہے۔ اس اضافے سے ملک میں سونے کی فی تولہ قیمت 2 لاکھ 78 ہزار روپے ہوگئی ہے۔ ایسوسی ایشن کے مطابق 10گرام سونے کا بھاؤ 172 3 روپے اضافے سے 2 لاکھ 38  ہزار 340 روپے ہے۔ دوسری جانب عالمی بازار میں سونے کا بھاؤ 37 ڈالر اضافے سے 2  ہزار 668 ڈالر فی اونس ہے۔","business"
"136"," طیارہ سازی کی صنعت میں پاکستان ایک قدم مزید آگے","https://urdu.geo.tv/latest/387587-","کراچی: طیارہ سازی کی صنعت میں پاکستان ایک قدم مزید آگے نکل گیا۔ دفاعی نمائش آئیڈیاز 2024  میں پاکستان ائیر فورس (پی اے ایف) نے جدید ترین پاکستان فائٹر ایکس بنانے کا باقاعدہ اعلان کیا ہے۔ ائیرکموڈور اظہر کے مطابق جےایف 17 بلاک تھری کے بعد ایک اور جدید طیارہ پی ایف ایکس  تیاری کے مراحل میں ہے،  پی ایف ایکس پاکستان کا اپنا فائٹر پروگرام ہے۔ ائیرکموڈور نے بتایا کہ پی ایف ایکس  4.5  پلس جنریشن طیارہ ہے جس پرلگے سسٹم پر کنٹرول بھی ہمارا اپنا ہے،  پی ایف ایکس کو مکمل طور پر اپنے ذرائع سے بنا رہے ہیں اور آپ  جلد پی ایف ایکس کو  اڑتا ہوا دیکھیں گے۔ ","business"
"137","روف سولر پینل ٹیرف میں کمی پر غور","https://urdu.geo.tv/latest/387550-","اسلام آباد: حکومت روف سو لر پینل کے ٹیرف کو 21 روپے فی یونٹ سے کم کرکے 7.5 سے 11 روپے فی یونٹ کرنے پر غور کر رہی ہے  جس پر قومی گرڈ کو نیٹ میٹرنگ سسٹم پر بجلی دی جاتی ہے۔ اس وقت روف سولر پینلز سے حاصل دو یونٹ قومی گرڈ سے بجلی کے ایک یونٹ کے مساوی ہے، سو لر پینلز سے ٹیرف میں مجوزہ کمی کی وہ سو لر پینل کی کمی میں نمایاں کمی بتائی جاتی ہے۔ اس کے جو اب میں سو لر پینل استعمال کرنے والے صارفین کو رات کے اوقات میں قومی گرڈ سے بجلی 60 روپے فی یونٹ دی جائے گی۔ اب نئے منظر نامے کے تحت سو لر پینلز سے حاصل 6 یونٹس قومی گرڈ سے ایک یونٹ بجلی کے برابر ہوں گے، اس سے سو لر پینلز لگوانے کا ر حجان کم ہو جائے گا کیو نکہ اس سے ادائیگیوں کی گنجائش والا مسئلہ بڑھ جائے گا۔ وزارت توانائی کے ایک سینئر افسر نے بد ھ کو یہاں بتایا کہ آئی ایم ایف نے سرکاری حکام کے ساتھ اپنے حالیہ مکا لمے میں سو لر بجلی کے بڑھتے ہوئے استعمال پر تحفظات کیا جبکہ قومی گرڈ سے بجلی کے کم استعمال پر تشو یش کا اظہار کیا ہے۔ آئی ایم ایف چاہتا ہے کہ حکومت قومی گرڈ سے بجلی کے استعمال کی حوصلہ افزائی کرے۔ ایک حالیہ اسٹڈی کے مطابق گزشتہ مالی حال پاکستان میں 15گیگا واٹ کے دو ارب 10 کروڑ ڈالرز کے سولر پینلر چین سے درآمد کیے گئے۔","business"
"138","5 سالہ الیکٹرک وہیکلز پالیسی جاری، سرمایہ کاروں کو پرکشش مراعات دینے کا فیصلہ","https://urdu.geo.tv/latest/387548-","اسلام آباد: حکومت نےآئندہ پانچ سال کیلئے الیکٹرک وہیکلز پالیسی 2025-30 جاری کر دی، نئی پالیسی کے تحت سرمایہ کاری پر پرکشش مراعات دینے کا فیصلہ کیا گیا ہے۔ پاکستان میں 2030 تک 30 فیصد الیکٹرک گاڑیاں چلانے کا ہدف ہے، سال 2040 تک الیکٹرک گاڑیوں کا مجموعی ہدف 90 فیصد مقرر کر دیا گیا ہے، ابتدائی پانچ برس میں 3 ارب روپے سرمایہ کاری پر مراعات دی جائیں گی۔ سرمایہ کاری کرنے والی کمپنیوں کو 50 سال رعایتی لیز پر اراضی دی جائے گی، مخصوص پارٹس درآمد کرنے پر ایک فیصد کسٹمز ڈیوٹی عائد کی جائے گی، ملک میں الیکٹرک گاڑیوں سے 2064 تک درآمدی بل میں64ارب ڈالر کی کمی آئے گی۔ وفاقی وزیر صنعت وپیداوار رانا تنویر حسین نے کہا کہ غیر مقامی پارٹس پر 15 فیصد کسٹمز ڈیوٹی عائد کرنے کی تجویز ہے۔ نئی پانچ سالہ الیکٹرک وہیکلز (ای وی) پالیسی 2025-30 کا مسودہ تمام شراکت داروں کی مشاورت سے تیار کر لیا گیا ہے۔ رانا تنویر حسین کا کہنا ہے کہ وزیراعظم محمد شہباز شریف نے الیکٹرک وہیکل متعارف کروانے کے لیے اعلی سطحی اسٹیئرنگ کمیٹی تشکیل دی تاکہ الیکٹرک وہیکل پالیسی حتمی کی جا سکے، کوشش ہے کمپنیوں کو زیادہ مراعات دیں تاکہ الیکٹرک وہیکلز کی پیداوار بڑھے آئندہ سال سے ملک میں فور ویل الیکٹرک وہیکلز بننا شروع ہونگی۔","business"
"139","آئیڈیاز 2024: پاکستان کا تیار کردہ لانگ رینج ائیر سرویلنس ریڈار سسٹم نمائش کیلئے پیش","https://urdu.geo.tv/latest/387534-","کراچی میں جاری دفاعی نمائش آئیڈیاز میں پاکستان نے پہلی مرتبہ اپنا تیار کردہ لانگ رینج ائیر سرویلنس ریڈار سسٹم نمائش کیلئے پیش کردیا۔ ڈائریکٹر بلیو سرچ پرائیویٹ لمیٹڈ اویس رؤف کا کہنا تھا کہ ڈرونز اور انتہائی تیز رفتار میزائل سسٹمز نے دور حاضر میں جنگوں کے طریقہ کار کو بدل کر رکھ دیا ہے، روس اور یوکرین کی جنگ ہو یا دنیا میں جاری کوئی اور  تنازعہ، دنیا دیکھ رہی ہے کہ فوجی نقل و حمل کی نگرانی سے لے کر دشمن کے جنگی اہداف پر تباہ کن حملوں تک ہر طرح کی صورتحال میں میزائل سسٹمز اور ڈرونز کلیدی کردار ادا کر رہے ہیں۔ انہوں نے کہا کہ دشمن کے حملے سے پیشگی باخبر رہنے اور فضائی سرحدوں کی نگرانی کیلئے ریڈار اہم ترین آلہ ہے، پاکستان بھی اپنی اس ضرورت کیلئے دیگر ملکوں سے درآمد کردہ ریڈار سسٹم استعمال کرتا رہا ہے اور اس معاملے میں عالمی پابندیوں کا سامنا بھی کیا تاہم اب پاکستان نے اپنا لانگ رینج ائیر سرویلنس ریڈار سسٹم بنا لیا ہے۔ انہوں نے بتایا کہ 450 کلو میٹر تک فضائی نگرانی کرنے والا پاکستانی ساختہ اے ایم 350 ایس ریڈار سسٹم موبائل پلیٹ فارم پر نصب ہے جسے تیزی کے ساتھ کہیں بھی منتقل کیا جا سکتا ہے۔ یہ ایک منفرد منصوبہ ہے جو این آر ٹی سی نجی شعبہ کے ساتھ ملک کر آگے بڑھا رہی ہے، پاکستان کے دوست ملکوں نے بھی اس جدید ترین ریڈار سسٹم میں دلچسپی کا اظہار کیا ہے۔ ماہرین کو امید ہے کہ بہت جلد پاکستان خود اپنا ایک مکمل ائیر ڈیفنس سسٹم بنانے میں کامیاب ہو جائے گا۔ ","business"
"140","آئیڈیاز: کراچی سے وسط ایشیا تک لاجسٹکس، این ایل سی کا اسٹال مندوبین کی توجہ کا مرکز","https://urdu.geo.tv/latest/387533-","کراچی میں جاری دفاعی نمائش آئیڈیاز 2024 میں این ایل سی کا اسٹال مقامی اور بین الاقومی مندوبین کی توجہ کا مرکز بنا ہوا ہے۔  سی ای او این ایل سی بریگیڈیئر ریٹائرڈ ناصر ضیا نے بتایا کہ نیشنل لاجسٹک سیل (این ایل سی) کے ٹرالر تجارتی سامان لیے کراچی سے پولینڈ اور ماسکو تک پہنچ رہے ہیں۔ ان کا کہنا تھا کہ این ایل سے حیرت انگیز طور پر سندھ کے شہر میرپور ماتھیلو سے قزاقستان  تک کیلے اور میرپور خاص اور ملتان کے باغات سے پاکستانی آم سڑک کے راستے وسط ایشیا اور یورپ کی مارکیٹوں تک پہنچا رہا ہے۔ انہوں نے بتایا کہ این ایل سی کے ٹرالر پاکستان سے گارمنٹس، سی فوڈ، اسپورٹس گڈز، کپڑا، سرجیکل آلات اور اشیائے خور د و نوش سمیت  دیگر درجنوں اشیا لے کر چین، ایران اور وسط ایشیائی ممالک سمیت روس اور ترکی سے آگے یورپ تک پہنچ رہے ہیں۔ ناصر ضیا کے مطابق ان ملکوں کے درمیان بارڈر کراسنگ اور کسٹمز کے معاملات انٹرنیشنل روڈ ٹرانسپورٹ سسٹم کے ذریعے آسان بنائے گئے ہیں۔ این ایل سی کے مطابق تجارتی سامان کراچی سے ترکی 10 دن میں اور اسلام آباد سے چین پانچ دن میں پہنچ رہا ہے۔ ","business"
"141","ملک میں آج ڈالر کی قیمت کیا رہی؟","https://urdu.geo.tv/latest/387502-","کراچی: ملکی تبادلہ منڈیوں میں ڈالر کی قیمت میں اضافہ ہوگیا۔ اسٹیٹ بینک آف پاکستان کے مطابق انٹربینک میں آج کاروبار کے  اختتام پر ڈالر 278 روپے 4 پیسے  پر بند ہوا۔ انٹربینک میں گزشتہ روز ڈالر 277 روپے 95 پیسے پر بند ہوا تھا۔ آج  انٹربینک میں ڈالر 9 پیسے مہنگا ہوا۔ دوسری جانب اوپن مارکیٹ میں ڈالر 11 پیسے مہنگا ہوکر 278 روپے 99 پیسے پر بند ہوا۔ 10گرام سونے کا بھاؤ 686 روپے اضافے سے 235168 روپے ہے۔ 100 انڈیکس 96 ہزار 711 پوائنٹس کی سطح پر ٹریڈ کرتا دیکھا گیا ","business"
"142","پاکستان اسٹاک ایکسچینج کا 100 انڈیکس آج نیا ریکارڈ بنا کر منفی رجحان پر بند ہوا","https://urdu.geo.tv/latest/387450-","پاکستان اسٹاک ایکسچینج میں آج 100 انڈیکس نے نئی ریکارڈ سطح بنائی لیکن اختتام منفی ہوا۔ پاکستان اسٹاک ایکسچینج کا 100 انڈیکس 310 پوائنٹس کم ہوکر 95 ہزار 546 پر بند ہوا۔ 100 انڈیکس نے آج نئی بلند ترین سطح 96 ہزار 711 بنائی۔ آج 1.13 ارب شیئرز کے سودے ہوئے۔ شیئرز بازار کے کاروبار کی مالیت 37.48 ارب روپے رہی۔ مارکیٹ کیپٹلائزیشن 4 ارب روپے کم ہوکر 12328 ارب روپے ہے۔ گزشتہ روز بھی پاکستان اسٹاک ایکسچینج 100 انڈیکس نے 96 ہزار کی حد عبور کی تھی جو کہ اس کی بلند ترین سطح تھی۔","business"
"143","ملک میں فی تولہ سونا مزید مہنگا ہوگیا","https://urdu.geo.tv/latest/387496-","ملک میں سونے کی فی تولہ قیمت میں سیکڑوں روپے کا اضافہ ہوگیا۔ آل پاکستان جیمز اینڈ جیولر ایسوسی ایشن کے مطابق ملک بھر میں فی تولہ سونے کی قیمت میں  800 روپے کا اضافہ ہوا ہے جس کے بعد سونے کا بھاؤ 2 لاکھ 74 ہزار 300 روپے ہے۔ ایسوسی ایشن کے مطابق10گرام سونے کا بھاؤ 686 روپے اضافے سے 235168 روپے ہے۔ دوسری جانب عالمی بازار میں سونے کا بھاؤ 8 ڈالر اضافے سے 2631 ڈالر فی اونس ہے۔","business"
"144","پاکستان کا تاریخ میں پہلی بار 4 نئے بحری جہاز بیرون ملک سے  آرڈر کرنےکا فیصلہ ","https://urdu.geo.tv/latest/387472-","کراچی: پاکستان نے تاریخ میں پہلی بار 4 نئے بحری جہاز بیرون ملک سے آرڈرکرنےکا فیصلہ کرلیا۔ چیئرمین پی این ایس سی سلطان چاولہ کے مطابق جہاز آرڈر طےکرنے کے لیے پی این ایس سی ٹیم رواں ہفتے چین روانہ ہورہی ہے اور پی این ایس سی کے لیے جہاز چین سےخریدیں جائیں گے۔ انہوں نے بتایا کہ ا یک جہازکی بیشتر رقم پاکستانی روپے میں ادا ہوگی، پہلا جہاز تقریباً ایک سال بعد مل سکتا ہے جب کہ دیگر بعد میں دستیاب ہوں گے۔ چیئرمین پی این ایس سی نے مزید کہا کہ نئے جہازوں سے پی این ایس سی کارگو ترسیل صلاحیت 40 فیصد بڑھ جائےگی جب کہ 2 پرانےجہاز 8 ارب روپے میں بیچنےکے لیے بولیاں طلب کی گئی ہیں، مارچ تک فروخت مکمل کریں گے۔ واضح رہے کہ پاکستان نے آخری بار 20 سال قبل پی آئی اے کے لیے نئےہوائی جہازوں کا آرڈر دیا تھا۔","business"
"145","موجودہ حکومت کے ابتدائی 8 ماہ میں بھارت سے درآمدات میں چوتھی بار اضافہ","https://urdu.geo.tv/latest/387446-","اسلام آباد: موجودہ حکومت کے ابتدائی 8 ماہ میں بھارت سے درآمدات میں چوتھی باراضافہ ریکارڈ کیا گیا ہے۔ ذرائع وزارت تجارت کے مطابق تجارت معطل ہونےکے باوجود بھارت سےدرآمدات ایک بار پھر بڑھ گئی ہیں اور رواں مالی سال اکتوبر میں مسلسل تیسرے مہینے بھارت سے درآمدات میں اضافہ ریکارڈ کیا گیا۔ ذرائع کا بتانا ہے کہ اکتوبر2024 میں بھارت سے سالانہ بنیاد پر درآمدات میں 46 فیصد کا اضافہ ہوا اور اکتوبر 2024 میں بھارت سے درآمدات کا حجم 3کروڑ 58 لاکھ ڈالرز رہا جب کہ  اکتوبر2023 میں بھارت سے درآمدات 2 کروڑ 45 لاکھ ڈالرز تھیں۔ اس سے قبل ستمبر 2024 میں سالانہ بنیاد پر بھارت سے درآمدات میں 45 فیصد اور اگست میں بھارت سے درآمدات میں 5 فیصد اضافہ ہوا تھا۔ واضح رہےکہ  پاکستان نے مقبوضہ کشمیر کی خصوصی حیثیت ختم کرنے  پر اگست 2019 میں بھارت کےساتھ تجارت معطل کردی تھی مگر حکومتی ذرائع کا کہنا ہے کہ پاکستان نےبعد میں بھارت کے ساتھ تجارت میں نرمی کردی تھی اور دونوں ممالک نے زندگی بچانے والی ادویات کی تجارت کی اجازت بھی دے رکھی تھی۔","business"
"146","ملک پر قرضوں اور واجبات کے سارے ریکارڈ ٹوٹ گئے","https://urdu.geo.tv/latest/387430-","اسلام آباد: پاکستان پر قرضوں کے سارے ریکارڈ ٹوٹ گئے۔ ملک پرقرضےاور واجبات ریکارڈ 85 ہزار 836 ارب روپے پر پہنچ گئے، ایک سال میں قرضوں اور واجبات میں 7 ہزار 417 ارب روپےکا اضافہ ریکارڈ کیا گیا، پاکستان کا قرضوں اور واجبات پر انحصار مزید بڑھ گیا۔ ملک پر قرضے اور واجبات تاریخ کی بلند ترین سطح پر پہنچ گئے ہیں۔ اسٹیٹ بینک آف پاکستان کی دستاویز کے مطابق ستمبر 2024 تک پاکستان پر قرضے اور واجبات 85 ہزار 836 ارب روپے ہوگئے، ستمبر 2024 تک ملک پر مقامی قرضہ 47 ہزار 536  ارب روپے اور غیر ملکی قرضہ 33 ہزار 722 ارب روپے تھا جبکہ رواں مالی سال کی پہلی سہ ماہی کے اختتام تک پاکستان پر واجبات 4 ہزار 484 ارب روپےتھے۔ دستاویز کے مطابق ستمبر 2023 تک ملک پر قرضوں اور واجبات کاحجم 78ہزار419ارب روپے تھا۔","business"
"147","پاکستان زرعی آمدن پر انکم ٹیکس سے 65 ارب روپے جمع کر سکتا ہے: رپورٹ","https://urdu.geo.tv/latest/387428-","اسلام آباد: پاکستان زرعی آمدن پر انکم ٹیکس لگا کر تقریباً 65 ارب روپے جمع کر سکتا ہے بشرطیکہ ٹیکس کی شرح وہی رکھی جائے جو دیگر شعبوں میں نافذ ہے۔ فریڈرک ایبرٹ اسٹفٹنگ کی جانب سے جاری رپورٹ میں کہا گیا ہے کہ ایف ای ایس رپورٹ میں جو تخمینے شامل کیے گئے ہیں وہ 2010 کے ڈیٹا پر مبنی ہیں، آئی ایم ایف کی شرائط کے مطابق صوبے قانون سازی کر رہے ہیں اور اب تک پنجاب اسمبلی نے اس کےلیے قانون سازی بھی کر لی ہے تاہم اس میں حقیقی شرح کا تعین نہیں کیا گیا۔ یہ دعویٰ کیاجارہا ہے کہ شرح کا اعلان رولز کے تحت کیاجائےگا۔ کے پی سمیت دیگر صوبوں، سندھ اور بلوچستان نے بھی اپنی اپنی متعلقہ صوبائی اسمبلیوں میں اس قانونی سازی کی منظوری دے دی ہے۔ پاکستان کی قومی ٹیکس پالیسی کی راؤنڈ ٹیبل کے دوران پاکستان اور فریڈرک ایبرٹ اسٹفٹنگ اور پبلک سروس انٹرنیشنل کے ساتھ مشترکہ طور پر جاری ہونے والی رپورٹ میں 1.2ٹریلین روپے کے ٹیکس عملدرآمد کے خلا کی نشاندہی کرتے ہوئے انکشاف کیا گیا ہے کہ5بڑے سیکٹرز تمباکو، چائے، ریئل اسٹیٹ، آٹو موبائیلز اور فارماسیوٹیکلز 1.2ٹریلین روپے جمع کراتے ہیں۔ چیئر مین اسٹینڈنگ کمٰیٹی برائے خزانہ و آمدن سینیٹر سلیم مانڈوی والا نے راؤنڈ ٹیبل کانفرنس کی صدارت کی اور کہا کہ یہ آمرانہ و جمہوری حکومت کی مشترکہ ناکامی ہے کہ ہر کوئی ٹیکس نظام میں موجود خرابیوں کو ختم کرنے میں ناکام رہا۔ انہوں نے مزید کہا کہ ستم ظریفی یہ ہے کہ تنخواہ دار طبقہ پرچون فروشوں سے زیادہ انکم ٹیکس ادا کر رہا ہے۔ یہی چیز رئیل اسٹیٹ سیکٹر پر بھی صادق آتی ہے جو کہ ملک کا سب سے بڑا سیکٹر ہے لیکن وہ اپنی حیثیت کے مطابق ادا نہیں کر رہا ۔ انہوں نے کہا کہ ان پر واضح نہیں ہے کہ ٹیکس ریٹ کتنے کم ہو سکتے ہیں تاہم ملک آئی ایم ایف پروگرام کے تحت ہے، اس مرحلے پر ایک سیاسی عزم کی ضرورت ہے جس سے موجودہ ٹیکس کے نظام میں موجود خرابیاں دور ہوسکیں۔","business"
"148","پاکستانی روپےکے مقابلے میں ڈالر کی قدر میں اضافہ","https://urdu.geo.tv/latest/387385-","ملک کی مبادلہ منڈیوں میں آج  ڈالر کی قدر  میں اضافے کا رجحان رہا۔ اسٹیٹ بینک آف پاکستان کے مطابق انٹربینک تبادلہ میں کاروبار کے اختتام پر ڈالر کا بھاؤ 277  روپے 95 پیسے ہے۔ انٹربینک میں گزشتہ روز  ڈالر 277  روپے 85 پیسے پر بند ہوا تھا۔ انٹربینک میں ڈالرکا بھاؤ 10 پیسے مہنگا ہوا ہے۔ دوسری جانب اوپن مارکیٹ میں ڈالر 6 پیسے مہنگا ہوکر 278 روپے 88 پیسے پر بند ہوا ہے۔","business"
"149","سونے کی ایک بار پھر اونچی اڑان، فی تولہ کتنے کا ہوگیا؟","https://urdu.geo.tv/latest/387330-","کراچی: ملک بھر میں سونے کی قیمت میں ایک بار پھر بڑا اضافہ دیکھنے میں آیا ہے۔ آل پاکستان جیمز اینڈ جیولر ایسوسی ایشن کے مطابق ملک بھر میں فی تولہ سونے کی قیمت میں 3 ہزار 600 روپے کا اضافہ ہوا ہے جس کے بعد فی تولہ سونے کی قیمت 2 لاکھ 73 ہزار 500 روپے ہوگئی ہے۔ ایسوسی ایشن کے مطابق اسی طرح 10 گرام سونا 3 ہزار 86 روپے کے اضافے کے بعد مارکیٹ میں 2 لاکھ 34 ہزار 482 روپے میں فروخت ہورہا ہے۔ دوسری جانب عالمی بازار میں سونے کا بھاؤ 36 ڈالر اضافے سے 2623 ڈالر فی اونس ہے۔ دس گرام سونے کا بھاؤ 258  روپے کم ہو کر  2 لاکھ 29 ہزار  252  روپے ہے گزشتہ روز  ملک بھر  میں سونےکی فی تولہ قیمت میں  300 روپے کمی دیکھنے میں آئی تھی ","business"
"150","آئیڈیاز 2024: پاکستان کا تیار کردہ جدید لڑاکا ڈرون شاہپر تھری متعارف","https://urdu.geo.tv/latest/387324-","  عالمی دفاعی نمائش آئیڈیاز  2024 میں پاکستان کا تیار کردہ  جدید لڑاکا ڈرون شاہپرتھری متعارف کرایا جارہا ہے۔ جدید لڑاکا ڈرون شاہپرتھری اہم حربی خصوصیات اور ہتھیاروں سے لیس ہے، درمیانی پرواز کے ساتھ  جدید ہتھیاروں  اور نظام سے لیس یہ    ڈرون 30گھنٹے تک طویل فاصلہ طے کرنے  کی  صلاحیت رکھتا ہے۔ شاہپرڈرون 1650 کلوگرام وزنی ہتھیار لےجاسکتا ہے جب کہ اس میں مقامی طور پر تیار کردہ خصوصی  ایویونکس اور جدید فلائٹ کنٹرول سسٹم نصب ہے۔ گلوبل انڈسٹریل اینڈ ڈیفنس سلوشن کے چیف ایگزیکٹو آفیسر اسد کمال نے جیو نیوز سے بات کرتے ہوئے بتایا کہ یہ ایک بڑی کامیابی ہے اور اس کے پیچھے ہماری 30 سالہ محنت ہے۔ واضح رہے کہ ملک کا دفاعی مصنوعات کا ادارہ گلوبل انڈسٹریل اینڈ ڈیفنس سلوشن اس سے قبل شاہپر ون اور ٹو بھی متعارف کراچکا ہے۔","business"
"151","پی ایس ایکس: 100 انڈیکس95 ہزار 900 پوائنٹس کے ساتھ نئی بلندی پر پہنچ گیا","https://urdu.geo.tv/latest/387304-","کراچی: پاکستان اسٹاک ایکسچینج میں زبردست تیزی کا سلسلہ جاری ہے۔ کاروباری ہفتے کے دوسرے روز بھی مارکیٹ میں کاروبار کا آغاز مثبت انداز میں ہوا اور کاروبار کے شروع میں ہی تیزی دیکھی گئی۔ اس دوران انڈیکس میں 930 پوائنٹس کا اضافہ ہوگیا جس سے انڈیکس 95 ہزار 925 کے ساتھ نئی تاریخی سطح پر پہنچ گیا۔ واضح رہے کہ گزشتہ کچھ عرصے سے پاکستان اسٹاک ایکسچینج میں کاروبار کا مثبت رجحان دیکھنے کو مل رہا ہے اور اس دوران 100 انڈیکس کئی بار نئی بلندی کو چھو چکا ہے۔ پاکستان اسٹاک ایکسچینج کا 100 انڈیکس 232 پوائنٹس اضافے سے 94 ہزار 995 پر بند ہوا ہے پاکستان کے تجارتی پارٹنرز کی کرنسیوں کے مقابلے میں روپے کی مسابقت اکتوبر میں بڑھی ہے: اسٹیٹ بینک آف پاکستان ","business"
"152","پی آئی اے کی فروخت، حکومت آئی ایم ایف سے 26 ارب روپے ٹیکس چھوٹ مانگے گی","https://urdu.geo.tv/latest/387305-","قومی ائیر لائن پی آئی اے کی خریداری کےلیے سرمایہ کارو ں کے تقاضے پر بیوروکریٹک پیچیدگیوں کی وجہ سے حکومت ائیرلائنز کی فروخت کے حوالے سے آئی ایم ایف سے 26 ارب روپے ٹیکس چھوٹ مانگے گی۔ تفصیلات کے مطابق حکومت نے پاکستان انٹرنیشنل ائیرلائنز (پی آئی اے) کو ممکنہ سرمایہ کاروں کے لیے زیادہ پرکشش بنانے کے لیے 26 ارب روپے کی ٹیکس چھوٹ کی منظوری انٹرنیشنل مانیٹری فنڈ (آئی ایم ایف) سے طلب کی ہے۔ یہ اقدام پی آئی اے کی نجکاری کی کوششوں میں ایک اور چیلنج کے طور پر سامنے آیا ہے جہاں ٹیکس چھوٹ سرمایہ کاروں کے بڑے مطالبات میں سے ایک ہے۔   نجکاری کے وزیر عبدالعلیم خان نے پیر کے روز ایک پارلیمانی پینل کو بریفنگ دیتے ہوئے انکشاف کیا کہ پی آئی اے کی فروخت کی کامیابی کے لیے اہم ٹیکس چھوٹ اور مالیاتی ایڈجسٹمنٹ ضروری ہیں تاکہ اسے ممکنہ سرمایہ کاروں کے لیے پرکشش بنایا جا سکے۔ یہ انکشاف سینیٹ کی قائمہ کمیٹی برائے نجکاری کے اجلاس کے دوران کیا گیا جس کی صدارت سینیٹر طلال چوہدری نے کی۔ کمیٹی کو بتایا گیا کہ سرمایہ کاروں کے بنیادی مطالبات میں نئے طیاروں کی شمولیت پر ایڈوانس جنرل سیلز ٹیکس (جی ایس ٹی) سے استثنیٰ شامل ہے جو آپریشنل لاگت کو کم کرے گا اور پی آئی اے کی مالی حالت کو بہتر بنائے گا۔ مزید برآں، حکومت کو 45 ارب روپے کی منفی ایکویٹی کے مسئلے سے نمٹنا ہوگا جس میں پرانی مالی ذمہ داریوں کو ختم کر کے سرمایہ کاروں کے لیے مالی طور پر صاف ستھرا میدان فراہم کرنا شامل ہے۔ آئی ایم ایف کی جانب سے ٹیکس چھوٹ اور مالیاتی ڈھانچے کی منظوری ضروری ہے کیونکہ عالمی ادارے کی منظوری پاکستان کے وسیع اقتصادی فریم ورک پر اثر ڈالتی ہے جو اس کے ایکسٹینڈڈ فنڈ فیسیلیٹی (EFF) پروگرام کے تحت ہے۔ سرمایہ کاروں کے تین بنیادی مطالبات میں 26 ارب روپے کی ٹیکس چھوٹ، 10 ارب روپے کی برج فنانسنگ لاگت کو معاف کرنا اور  پی آئی اے کی 12 ارب روپے مالیت کی اسلام آباد کی جائیداد کی منتقلی شامل ہیں۔ علیم خا ن کا کہنا ہے کہ بطور بزنس مین، میں کہہ رہا ہوں کہ اس میں بہت صلاحیت ہے لیکن حکومت کو دلیرانہ فیصلے کرنے ہوں گے۔ وفاقی وزیر نے ارنسٹ اینڈ ینگ (EY) کو بھی تنقید کا نشانہ بنایا جو پی آئی اے کی نجکاری کے لیے مشاورت فراہم کر رہی ہے۔ انہوں نے کہا کہ آئندہ مشیر کا انتخاب ائیرلائن انڈسٹری کے تجربے کی بنیاد پر کیا جائے گا۔","business"
"153","پاکستانی روپے کی شرح تبادلہ میں اضافہ ریکارڈ","https://urdu.geo.tv/latest/387272-","اسٹیٹ بینک آف پاکستان کے مطابق اکتوبر میں پاکستانی روپے کی حقیقی مؤثر شرح تبادلہ  اضافہ ریکارڈ کیا گیا۔ اسٹیٹ بینک کے مطابق پاکستان کے تجارتی پارٹنرز کی کرنسیوں کے مقابلے میں روپے کی مسابقت اکتوبر میں بڑھی ہے۔ اسٹیٹ بینک کے اعداد و شمار کے مطابق ستمبر میں روپے کی حقیقی مؤثر شرح تبادلہ 98.6 فیصد تھی جبکہ  اکتوبر میں بڑھ کر  یہ شرح 100.9 فیصد ہوئی، اس طرح پاکستانی روپے کی حقیقی مؤثر شرح تبادلہ میں 2.3 انڈیکس پوائنٹس اضافہ ہوا۔ ماہر معیشت خرم شہزاد کے مطابق اکتوبر میں پاکستانی روپے کی حقیقی شرح تبادلہ اپنی اصل قدر سے معمولی اوپر رہی۔ انہوں نے کہا کہ ملکی برآمدی مسابقت کو برقرار رکھنے اور درآمدات کو محدود کرنے کیلئے مانیٹری حکام کو اس شرح کو  95 فیصد سے کچھ کم رکھنا چاہیے تاکہ تجارتی اور کرنٹ اکاؤنٹ خسارہ قابو میں رہے۔ خرم شہزاد کے مطابق اسمگلنگ کے سدباب اور مقامی کاروبار کو عالمی سطح پر مقابلے کے قابل بنانے کیلئے درآمدی ٹیرف کو آزاد اور کم رکھنا چاہیے۔ ","business"
"154","عالمی منڈی میں خام تیل کی قیمتوں میں 3 فیصد تک اضافہ","https://urdu.geo.tv/latest/387264-","لندن: عالمی منڈی میں خام تیل کی قیمتوں میں 3 فیصد تک اضافہ ہوگیا ہے۔ برطانوی خام تیل برینٹ آئل کی قیمت فروخت 73 ڈالر فی بیرل کی سطح سےتجاوز کرگئی ہے۔ امریکی خام تیل ڈبلیو ٹی آئی کی قیمت فروخت 69 ڈالر فی بیرل کی سطح کے قریب ہے۔ عالمی گیس قیمت میں بھی 4 فیصد اضافہ دیکھا جارہا ہے اور گیس  2 ڈالر 34 سینٹس فی ایم ایم بی ٹی یو میں فروخت ہو رہی ہے۔","business"
"155","پاکستان اور ایشیائی ترقیاتی بینک کے درمیان 50 کروڑ ڈالر قرض کا معاہدہ ہوگیا","https://urdu.geo.tv/latest/387257-","پاکستان اور ایشیائی ترقیاتی بینک کے درمیان 50 کروڑ ڈالر قرض کا معاہدہ ہوگیا۔ اعلامیے کے مطابق  اے ڈی بی کی کنٹری ڈائریکٹر اور سیکرٹری اکنامک افیئرز ڈویژن نے معاہدے پر دستخط کیے۔ اعلامیے میں کہا گیا کہ  قرض پاکستان میں موسمیاتی تبدیلی اور آفات کے خطرے میں کمی کیلئے خرچ ہوگا۔ ایشیائی ترقیاتی بینک کا کہنا ہے کہ موسمیاتی تبدیلیوں سے نمٹنے کیلئے ادارہ جاتی صلاحیت مضبوط ہوگی،  ایک ملین ڈالر کی تکنیکی گرانٹ پروگرام پر عملدرآمد میں معاون ہوگی۔ ٹرائلز سے چاول کی فصل سےگرین ہاؤس گیس کے اخراج کا اندازہ لگایا جا سکےگا، ایشیائی ترقیاتی بینک مہنگائی کی شرح سال 2023 تک 29.2 فیصد تک کی سطح پر تھی جو 2024 میں کم ہو کر 23.4 فیصد تک رہ گئی،  ایشیائی ترقیاتی بینک ","business"
"156","انٹربینک میں ڈالر مہنگا ہوگیا","https://urdu.geo.tv/latest/387245-","انٹربینک تبادلہ میں ڈالر کا بھاؤ  18 پیسے بڑھا ہے۔ اسٹیٹ بینک آف پاکستان کے مطابق انٹربینک تبادلہ میں ڈالر 277  روپے 85 پیسے پر بند ہوا ہے۔ انٹربینک میں گزشتہ کاروباری  روز  ڈالر 277  روپے 67  پیسے پر بند ہوا تھا۔ انٹربینک میں آج ڈالرکا بھاؤ 18 پیسے بڑھا ہے۔ اسٹیٹ بینک کے مطابق اکتوبر میں 35 کروڑ ڈالر کا بڑا سرپلس حاصل ہوا ہے پاکستان اسٹاک ایکسچینج کا 100 انڈیکس 232 پوائنٹس اضافے سے 94 ہزار 995 پر بند ہوا ہے ","business"
"157","ملکی آئی ٹی ایکسپورٹ میں 34 فیصد اضافہ، 4 ماہ میں  1 ارب 20 کروڑ ڈالر کی برآمدات کی گئیں","https://urdu.geo.tv/latest/387238-","  کراچی:  رواں مالی سال کے ابتدائی 4 ماہ میں ملکی آئی ٹی برآمدات 1 ارب 20 کروڑ ڈالر  تک پہنچ گئیں۔ اسٹیٹ بینک کے مطابق ملکی آئی ٹی شعبے نے  رواں مالی سال کے ابتدائی چار مہینوں میں ایک ارب 20 کروڑ ڈالر کی خدمات برآمد کی ہیں۔ پاکستان کی آئی ٹی برآمدات اکتوبر میں 33 کروڑ  ڈالر  رہیں جو  ستمبر سے 13 فیصد زائد رہیں۔ پاکستان کا آئی ٹی شعبہ گزشتہ 12 مہینوں سے اوسطاً ماہانہ تقریباً 29 کروڑ ڈالر کی خدمات برآمد کررہا ہے۔ برآمدات میں اضافے کے ساتھ پاکستانی کمپنیوں نے اپنی عالمی کلائنٹس کی تعداد  بھی بڑھائی ہے۔ اسٹیٹ بینک کے مطابق اکتوبر میں 35 کروڑ ڈالر کا بڑا سرپلس حاصل ہوا ہے آئی ٹی ایکسپورٹ میں اضافے کی وجہ اسٹیٹ بینک کی پالیسیوں کو قرار دیا جارہا ہے۔ماہرین توقع کررہے ہیں کہ آئی ٹی شعبے کی برآمدات بڑھنے کا مثبت رجحان مالی سال 2025 میں جاری رہےگا۔ اندازے ہیں کہ ملکی آئی ٹی برآمدات رواں مالی سال دس سے 15 فیصد بڑھ کر ساڑھے 3 سے پونے 4 ارب ڈالر ہوں گی۔ وزیر مملکت برائے  آئی ٹی شزہ فاطمہ نے برآمدات میں اضافے پرکہا ہےکہ مالی سال کے پہلے4 مہینوں میں آئی ٹی کی برآمدات میں 34.9 فیصد اضافہ ہوا ہے۔ جولائی تا اکتوبر آئی ٹی برآمدات 1.206 ارب ڈالر تک پہنچ گئی ہیں۔گزشتہ مالی سال اسی عرصے میں آئی ٹی برآمدات 894 ملین ڈالر تھیں۔ شزہ فاطمہ کا کہنا ہےکہ  وزیراعظم کی ہدایت پر آئی ٹی برآمدات  میں اضافےکے لیے اقدامات جاری ہیں۔ وزارت آئی ٹی اور  پاکستان سافٹ ویئر ایکسپورٹ بورڈ برآمدات بڑھانے کے لیےکوشاں ہے۔ آئی ٹی انڈسٹری بھی برآمدات بڑھانےکے لیےکوشاں ہے۔","business"
"158","پی ایس ایکس: 100 انڈیکس ایک بار پھر بلند ترین سطح عبور کرگیا","https://urdu.geo.tv/latest/387232-","پاکستان اسٹاک ایکسچینج کے 100 انڈیکس نے آج نئی بلند ترین سطح  95 ہزار 307  بنائی ہے۔ پاکستان اسٹاک ایکسچینج کا 100 انڈیکس 232 پوائنٹس اضافے سے 94 ہزار 995 پر بند ہوا ہے۔ بازار میں آج 76 کروڑ 52 لاکھ شیئرز کے سودے ہوئے جن کی مالیت 23 ارب 92 کروڑ روپے سے زائد رہی۔ مارکیٹ کیپٹلائزیشن 26 ارب روپے اضافے سے 12 ہزار 233 ارب روپے ہے۔","business"
"159","معمولی کمی کے بعد سونے کی قیمت میں بڑا اضافہ ، ایک تولہ کتنے کا ہوگیا؟","https://urdu.geo.tv/latest/387212-","کراچی: ملک بھر  میں سونےکی فی تولہ قیمت میں 2500 روپے کا بڑا اضافہ دیکھنے میں آیا ہے۔ آل پاکستان جیمز اینڈ جیولرز  ایسوسی ایشن کے مطابق2500 روپے اضافے  کے بعد ملک میں  سونے کی فی تولہ قیمت 2 لاکھ 69 ہزار 900 روپے ہوگئی ہے۔ دس گرام سونے کا بھاؤ 258  روپے کم ہو کر  2 لاکھ 29 ہزار  252  روپے ہے آل پاکستان جیمز اینڈ جیولرز ایسوسی ایشن کا بتانا ہے کہ 10گرام سونے کا بھاؤ  2144 روپے  اضافے کے بعد 2 لاکھ31 ہزار  396  روپے ہوگیا ہے۔ ایسوسی ایشن کے مطابق عالمی بازار  میں سونے کی قیمت 25 ڈالراضافے کے بعد  2 ہزار 587 ڈالر فی اونس ہے۔ واضح رہے کہ گزشتہ روز  ملک بھر  میں سونےکی فی تولہ قیمت میں  300 روپے کمی دیکھنے میں آئی تھی۔","business"
"160","اکتوبر میں ماہانہ لحاظ سے ترسیلات زر میں 7 فیصد اضافہ","https://urdu.geo.tv/latest/387179-","کراچی: اسٹیٹ بینک کے مطابق اکتوبر میں 35 کروڑ ڈالر کا بڑا سرپلس حاصل ہوا ہے۔ اسٹیٹ بینک کا بتانا ہےکہ اکتوبر میں ترسیلات زر ماہانہ لحاظ سے 7 فیصد بڑھی ہیں اور سالانہ حساب سے ترسیلات زر میں 24 فیصد اضافہ ہوا ہے۔ دوسری جانب عالمی منڈی میں خام تیل کی قیمتیں معمولی تبدیلی کے ساتھ مستحکم ہیں جہاں برینٹ خام تیل 71 ڈالر اور ڈبلیو ٹی آئی 67 ڈالر فی بیرل کی سطح پرموجود ہے۔","business"
"161","توانائی کے شعبے میں گردشی قرضے کا جال پاکستان کیلئے بڑا چیلنج","https://urdu.geo.tv/latest/387168-","اسلام آباد: کیا معاشی اصلاحات پاکستان کے گردشی قرضے کے جال کے چکر کو توڑ دیں گی؟ ٹیرف اور سبسڈیز  ریلیف یا مختصرالمیعاد حل ہیں، اس کا آیا توانائی کا انفرا اسٹرکچر قصور وار ہے۔ اصلاحات کی خواہش کے باوجو د پاکستان میں گردشی قرضے کا دیرینہ ایشو بھاری چیلنج بنا ہوا ہے۔ حکومت نے مالی سال2024-25کے لیے سرکلر ڈیٹ مینجمنٹ پلان (سی ڈی ایم پی) بنا رکھا ہے جس کا مقصد توانائی کے شعبے میں گردشی قرضے پر قابو پانا ہے جو 2.393 ٹریلین روپے تک جا پہنچا ہے جبکہ ٹیرف، سبسڈیز اور آپریشنل صلاحیت کے ذریعے حکومت اس پر قابو پانے کی کوشش کررہی ہے۔ لیکن اس کے باوجود رواں سال کے آخر تک گردشی قرضے میں 36 ارب روپے اضافہ متوقع ہے۔ یہ ایسا گہرا مسئلہ ہے جو محض اصلاحات سے باآسانی حل نہیں ہو سکتا جس کے لیے ڈونر ایجنسی آئی ایم ایف کی اپنی شرائط بھی ہیں۔ سی ای ایم پی کو مجاز اتھارٹی اقتصادی رابطہ کمیٹی (ای سی سی) کی منظوری حاصل ہے۔ وزارت توانائی کے پاور ڈویژن کو کثیرالجہتی اسٹریٹجی پر عمل درآمد کا ٹاسک دیا گیا ہے۔ پلان کا مقصد قرضے کے بہاؤ پر روک لگانا اور تقسیم کار شعبے میں نا اہلیوں پر قابو پانا ہے۔ جیسے ڈسکوز کے لائن لاسز اور ناکافی وصولیاں ہیں۔ مالی سال 2021-22 میں گردشی قرضے میں 27 ارب روپے کی کمی واقع ہوئی تھی لیکن 222-23 کے دوران 57ارب روپے اور 2023-24 میں 83 ارب روپے اضافہ ہوا جس سے ظاہر ہوتا ہے کہ گردشی قرضے کے ساتھ جنگ جاری ہے۔","business"
"162","معیشت مستحکم  ہو رہی ہے، مہنگائی 38 سے7 فیصد پر آگئی: وفاقی  وزیر خزانہ","https://urdu.geo.tv/latest/387121-","  وفاقی  وزیر خزانہ  محمد اورنگزيب  نےکہا ہےکہ معیشت مستحکم  ہو رہی ہے اور مہنگائی 38 فیصد سے7 فیصد پر آگئی ہے۔ اسلام آباد میں پریس کانفرنس کرتے ہوئے  وفاقی  وزیر خزانہ  محمد اورنگزيب  نےکہا کہ حکومتی اقدامات کے نتیجے میں  مہنگائی اور  شرح سود میں کمی آگئی، زر مبادلہ ذخائر بڑھ رہے ہيں، مالیاتی اداروں کا اعتماد بڑھ رہا ہے۔ وفاقی  وزیر خزانہ  محمد اورنگزيب  نےکہا کہ  امریکا میں موڈیز، فچ اور دیگر  ریٹنگ ایجنسیوں کے  ساتھ مثبت میٹنگ ہوئی، پاکستان کی معیشت مستحکم ہورہی ہے، حکومتی اقدامات سے معیشت درست سمت کی جانب گامزن ہے، زرمبادلہ کے ذخائر میں اضافہ ہو رہا ہے۔ وفاقی وزیر خزانہ کا کہنا تھا کہ  وزیراعظم جلد معاشی روڈ میپ پیش کریں گے، چاروں وزرائے اعلیٰ نے معیشت کی بہتری کے لیے تعاون کا یقین دلایا ہے، معیشت کی بہتری کے لیے مقررہ اہداف حاصل کرليں گے، ٹیکس نیٹ میں اضافہ کیا جا رہا ہے۔ ان کا کہنا تھا کہ معیشت کی بہتری کے لیے تمام سیکٹرز کو کردار ادا کرنا ہے، ٹیکس ریونیو بڑھانےکے لیے سب کو  اپنا حصہ ڈالنا ہوگا، ملک کے تمام شعبوں میں اصلاحات کا عمل جاری ہے۔","business"
"163","پاکستان کی پیٹرولیم مصنوعات کی مجموعی درآمدات میں کمی","https://urdu.geo.tv/latest/387104-","اسلام آباد: ملک  میں پیٹرولیم مصنوعات کی مجموعی درآمدات میں کمی ریکارڈ کی گئی ہے۔ جیو نیوز کو موصول دستاویزات کے مطابق ملکی پیٹرولیم مصنوعات کی مجموعی درآمدات میں کمی ریکارڈ کی گئی، دستاویزات کے مطابق اکتوبرمیں پیٹرولیم مصنوعات کی درآمدات میں سالانہ 38.34 فیصد کمی ہوئی اور 7 لاکھ 34 ہزار ٹن سے زائد پیٹرولیم مصنوعات درآمد کی گئیں جبکہ ایک ماہ میں پیٹرولیم مصنوعات کا درآمدی بل39 کروڑ 84 لاکھ ڈالر رہا۔ دستاویزات کے مطابق گزشتہ سال اکتوبرمیں 9 لاکھ 28 ہزار ٹن پیٹرولیم مصنوعات درآمد کی گئی تھیں جبکہ گزشتہ سال اسی ماہ پیٹرولیم مصنوعات کا درآمدی بل 64کروڑ  61 لاکھ ڈالر تھا۔ اکتوبر میں چاول کی برآمدات میں سالانہ 19.03 فیصد اضافہ ریکارڈکیاگیا اکتوبر میں خام تیل کی درآمدات میں بھی43.26 فیصد کی بڑی کمی ریکارڈ ہوئی، ایک ماہ کے دوران 5 لاکھ71 ہزار ٹن سے زائد خام تیل درآمد کیاگیا جس کا درآمدی بل 30 کروڑ 62 لاکھ ڈالر سے زائد تھا۔ دستاویز میں بتایا گیا ہے کہ گزشتہ مالی سال اکتوبر میں 8 لاکھ 64 ہزار 708 ٹن خام تیل درآمد کیاگیا، گزشتہ سال اکتوبر میں خام تیل کادرآمدی بل 53 کروڑ 97 لاکھ 81 ہزار  ڈالر تھا۔ سرکاری دستاویزات کے مطابق اکتوبرمیں نیچرل لیکویڈ گیس کی درآمدات کا حجم27کروڑ 89 لاکھ ڈالرسے زائد رہا جبکہ اکتوبر میں  پیٹرولیم گیس کی درآمدات کا حجم  سالانہ 20 فیصد اضافے سے 7کروڑ 79 لاکھ ڈالرسے زائد رہا۔ دستاویزات میں بتایا گیا ہے کہ اکتوبر میں پیٹرولیم شعبے نے مجموعی طورپر  ایک ارب ڈالر سے زائدکی درآمدات کیں جبکہ مجموعی درآمدات میں سالانہ 30.55 فیصدکمی ریکارڈ کی گئی۔  رواں مالی سال جولائی تا اکتوبرپیٹرولیم شعبےکی مجموعی درآمدات 5.11 ارب ڈالر رہیں۔","business"
"164","ملکی غذائی اجناس کی برآمدات میں مسلسل چوتھے ماہ اضافہ ریکارڈ","https://urdu.geo.tv/latest/387091-","ملکی غذائی اجناس کی برآمدات میں مسلسل چوتھے ماہ اضافہ ریکارڈ کیا گیا۔ سرکاری دستاویزات کے مطابق اکتوبرمیں ملکی غذائی اجناس کی برآمدات میں سالانہ12.77فیصد اضافہ ہوا، اکتوبرمیں غذائی اجناس کی برآمدات کا حجم 74کروڑ 84 لاکھ ڈالر  ریکارڈ کیا گیا۔ دستاویز کے مطابق اکتوبر میں چاول کی برآمدات میں سالانہ بنیادوں  پر 19.03 فیصد اضافہ ریکارڈکیاگیا، اکتوبر میں 6 لاکھ 4 ہزار میٹرک ٹن سے زائد چاول برآمد کیےگئے جبکہ اکتوبرمیں چاول کی برآمدات سے36کروڑ 23 لاکھ ڈالر سے زائد  زرمبادلہ آیا۔ دستاویز کے مطابق اکتوبر میں سبزیوں کی برآمدات میں 23.38 فیصد اضافہ ہوا، تقریباً 56ہزار میٹرک ٹن سبزیاں ایکسپورٹ کی گئیں، سبزیوں کی 56 ہزار ٹن برآمدات سے ایک کروڑ 93 لاکھ ڈالر سے زائد زرمبادلہ آیا۔ سرکاری دستاویز کے مطابق پھلوں کی برآمدات میں سالانہ بنیاد پر 20.30 فیصد اضافہ ہوا، اکتوبرمیں تقریباً 54 ہزار میٹرک ٹن پھل بیرون ممالک بھجوائے گئے، پھلوں کی برآمدات سے ایک ماہ میں 2کروڑ44 لاکھ ڈالر سے زائد زرمبادلہ آیا، ایک مہینے میں ملکی تمباکوکی برآمدات میں سالانہ565 فیصد اضافہ ریکارڈ کیا گیا، اکتوبر میں 6 ہزار 238 میٹرک ٹن تمباکو ایکسپورٹ کیا گیا۔ دستاویز کے مطابق ایک ماہ کےدوران تمباکو کی برآمدات سے 2کروڑ 83 لاکھ ڈالر زرمبادلہ کمایا گیا، اکتوبر میں پاکستان نے 88 ہزار ٹن سے زائد خشک میوہ جات ایکسپورٹ کیے، ایک ماہ میں خشک میوہ جات کی برآمدات سے 9 کروڑ 47 لاکھ ڈالر زرمبادلہ آیا، رواں مالی سال پہلے4 ماہ میں غذائی اجناس کی برآمدات میں21.73فیصد اضافہ ہوا۔ جولائی تا اکتوبر غذائی اجناس کی برآمدات کاحجم 2ارب 36 کروڑ 51 لاکھ ڈالر رہا۔","business"
"165","ملک میں سونےکی قیمت میں کمی، فی تولہ قیمت کیا ہوگئی؟","https://urdu.geo.tv/latest/387029-","ملک میں سونےکی فی تولہ قیمت 300 روپے کم ہوئی ہے۔ آل پاکستان جیمز اینڈ جیولرز  ایسوسی ایشن کے مطابق300 روپے کمی کے بعد ملک میں سونے کی فی تولہ قیمت 2 لاکھ 67 ہزار 400 روپے ہے۔ دس گرام سونے کا بھاؤ 258  روپے کم ہو کر  2 لاکھ 29 ہزار  252  روپے ہے۔ ایسوسی ایشن کے مطابق عالمی بازار  میں سونےکا بھاؤ تین ڈالر کم ہوکر 2 ہزار 562 ڈالر فی اونس ہے۔","business"
"166","ملک میں سولر پینل کی قیمت میں ریکارڈ کمی کے بعد سولر بیٹری کی قیمت بھی گرگئی","https://urdu.geo.tv/latest/386980-","  ملک میں سولر پینل کی قیمت میں ریکارڈ کمی کے بعد سولر بیٹری کی قیمت بھی گرگئی ہے۔ ڈیلرز کے مطابق سولر پینلز کے بعد اب سولر بیٹری کی قیمت میں بھی 20 فیصد کمی ہوئی ہے۔ ڈیلرز نے بتایا کہ ساڑھے  4 لاکھ روپے والی لیتھیم سولر بیٹری کے دام 3 لاکھ 80 ہزار روپے ہو گئے ہیں جبکہ 70 ہزار روپے والی ٹیوبلر بیٹری 55 ہزار میں فروخت ہونے لگی ہے۔   ڈیلرز نے مزید بتایا کہ سولر پینلز ریٹس کم سطح سے بڑھانے کی کوشش ناکام ہوئی، بڑے امپورٹرز کی جانب سے 33 روپے واٹ تک بڑھائی گئی قیمتیں کم ہونے لگیں جبکہ پنجاب میں اسموگ اور سرد موسم کے سبب پینلز  کی فروخت سست رہی اور چند برانڈز کی جانب سے سولر انورٹر ریٹس میں 3 سے 5 فیصد تک کمی کی گئی ہے۔ واضح رہے کہ ملک بھر میں بڑھتا درجہ حرارت اور مہنگی بجلی سمیت بجلی کی لوڈشیڈنگ کے باعث لوگ اپنے گھروں میں سولر پینل لگا رہے ہیں۔","business"
"167","پاکستانی حکام کے ساتھ مذاکرات مثبت رہے، آئی ایم ایف کا اعلامیہ جاری","https://urdu.geo.tv/latest/386987-","عالمی مالیاتی ادارے (آئی ایم ایف) نے پاکستان کے ساتھ ہونے والے مذاکرات کا اعلامیہ جاری کر دیا۔ آئی ایم ایف کی جانب سے جاری اعلامیے میں کہا گیا ہے کہ پاکستان سے 12 تا 15 نومبر تک مشن چیف نیتھن پورٹر کی سربراہی میں مذاکرات ہوئے، مذاکرات میں وفاقی حکومت کے علاوہ صوبائی حکومتوں سے بھی بات چیت ہوئی۔ اعلامیے میں کہا گیا ہے کہ مذاکرات میں نجی شعبہ کے نمائندوں سے بھی تبادلہ خیال ہوا۔ آئی ایم ایف کے اعلامیے میں بتایا گیا ہے کہ معاشی امور پر پاکستانی حکام کے ساتھ بات چیت مثبت رہی۔ پاکستان میں زرعی ٹیکس 2300 اروب روپے تک ہوسکتاہے، آئی ایم ایف کوبریفنگ، صوبوں کے ساتھ آئی ایم ایف کے مذاکرات کے آخری روز زرعی ٹیکس پر صوبائی اقدامات کاجائزہ لیا گيا آئی ایم ایف 11 نومبر سے شروع ہونے والے اور 15 نومبر 2024 کو اختتام پذیر ہونے والے پانچ روزہ مذاکرات کے اختتام پر ایک پریس بیان جاری کرے گا ","business"
"168","حکومت کا پیٹرولیم مصنوعات کی قیمتیں برقرار رکھنے کا فیصلہ","https://urdu.geo.tv/latest/386965-","اسلام آباد: حکومت نے پیٹرولیم مصنوعات کی قیمتیں برقرار رکھنے کا اعلان کردیا۔ وزارت خزانہ کے جاری کردہ نوٹیفیکیشن کے مطابق آئندہ 15 روز کے لیے پیٹرولیم مصنوعات کی قیمتیں برقرار رکھی گئی ہیں۔ پیٹرول کی فی لیٹر قیمت 248 روپے 38 پیسے اور  ہائی اسپیڈ ڈیزل کی قیمت 255  روپے 14 پیسے فی لیٹر برقرار رہے گی۔ اس سے قبل ملک میں پیٹرولیم مصنوعات کی قیمتوں میں ساڑھے 5 روپے فی لیٹر تک اضافے کا امکان ظاہر کیا جا رہا ہے۔ خیال رہے کہ حکومت کی جانب سے یکم نومبر کو پیٹرول کی فی لیٹر قیمت میں ایک روپے 35 پیسے جبکہ ہائی اسپیڈ ڈیزل کی قیمت میں 3 روپے 85 پیسے فی لیٹر کا اضافہ کیا گیاتھا۔ ہائی اسپیڈ ڈیزل کی قیمت میں 3 روپے 85 پیسے فی لیٹر اضافہ کیا گیا ہے، ہائی اسپیڈ ڈیزل کی نئی قیمت 255 روپے 14 پیسے فی لیٹر مقرر کی گئی ہے حکومت کی جانب سے یکم نومبر سے اگلے 15 روز کے لیے پیٹرول کی فی لیٹر قیمت میں ایک روپے 35 پیسے کا اضافہ کیا گیا تھا ","business"
"169","جنوری 2025 سے زرعی ٹیکس نافذ کردیا جائے گا: حکومت کی آئی ایم ایف کو یقین دہانی","https://urdu.geo.tv/latest/386959-","  پاکستان اور عالمی مالیاتی فنڈ (آئی ایم ایف) کے درمیان پانچ روزہ مذاکرات ختم ہوگئے۔ ذرائع کے مطابق آئی ایم  ایف وفد نے پاکستانی حکام سے تمام شعبوں کی کارکردگی کی تفصیلات حاصل کیں اور پاکستان حکام نے یقین دہانی کروائی کہ پہلے چار مہینوں میں ٹیکس وصولیوں کی مد میں ہونے والے شارٹ فال کو آنے والے  مہینوں میں پورا کر لیا جائے گا۔ آئی ایم ایف   پاکستانی حکام سے حاصل کردہ ڈیٹا کا جائزہ لے کر اس کا جواب دےگا جو مارچ میں جائزے کے وقت  یا اس سے پہلے کسی وقت دیا جائے گا۔ رپورٹ کے مطابق وفد کو صوبائی سرپلس بجٹ پر قائل کر لیا گیا، زرعی ٹیکس پرجزوی کامیابی ہوئی، مذاکرات میں جنوری سے تمام صوبوں کو زرعی ٹیکس وصول کرنے کا پابند بنایا گیا ہے اورصوبائی مالیاتی معاہدے پر عمل  کیلئے  مشیروں کی خدمات حاصل کرنے  پر بھی اتفاق کیا گیا ہے۔   رواں مالی سال کیلئے ٹیکس وصولیوں کا 12 ہزار 970 ارب  روپے کا ہدف پورا کرنے کیلئے کوششیں تیز کرنے پر زور  دیا گیا۔ آئی ایم ایف مشن کے ساتھ صوبائی بجٹ سرپلس کے نظرثانی شدہ اعدادوشمار شیئر کیے  گئے جس کے مطابق 2024-25 کی پہلی سہہ ماہی میں 360 ارب کا صوبائی سرپلس رہا جبکہ آئی ایم ایف کے ساتھ معاہدے کے مطابق صوبائی سرپلس ہدف 342 ارب روپے دکھانا تھا۔ آئی ایم ایف نے صوبوں کے زرعی ٹیکس پر اقدامات کا جائزہ لیا۔ وفد کو بتا یا گیا کہ اس وقت ملک بھر سے اس وقت زرعی ٹیکس سے 8 ارب روپے کی وصولیاں ہو رہی ہیں، پاکستان میں زرعی ٹیکس کا پوٹینشل 2300 ارب روپے  سالانہ کا ہے اور زرعی ٹیکس سے ابتدائی طور پر 1050 ارب روپے  وصولیوں کا  تخمینہ ہے۔ مشن اور صوبوں کے درمیان لائیو اسٹاک پر ٹیکس سے متعلق بھی بات چیت ہوئی۔","business"
"170","ملک میں سونے کی فی تولہ قیمت میں سیکڑوں روپے کا اضافہ","https://urdu.geo.tv/latest/386935-","ملک میں گزشتہ روز سونے کی قمیت میں بڑی کمی کے بعد آج فی تولہ سونا مہنگا ہوگیا۔ آل پاکستان جیمز اینڈ جیولرز ایسوسی ایشن کے مطابق جمعہ کو سونے کا بھاؤ 1300 روپے بڑھا ہے۔جس کے بعد ملک میں سونے کی فی تولہ قیمت 2 لاکھ 67 ہزار 700روپے ہے۔ ایسوسی ایشن کے مطابق 10گرام سونے کا بھاؤ 1115 روپے اضافے سے 2 لاکھ 29 ہزار 510 روپے ہے۔ دوسری جانب عالمی صرافہ میں سونے کا بھاؤ 13 ڈالر اضافے سے 2 ہزار 565 ڈالر فی اونس ہے۔ واضح رہے کہ گزشتہ روز  ملک میں سونے کی فی تولہ قیمت میں 5 ہزار 500 روپے کی کمی ہوئی تھی۔","business"
"171","سعودی عرب میں فی تولہ سونا پاکستانی روپے میں کتنے کا ہے؟","https://urdu.geo.tv/latest/386923-","سعودی عرب میں جمعے کے روز سونے کی قیمتوں میں معمولی رد و بدل دیکھا گیا۔ رئیل اسٹیٹ اور  فارن ایکسچینج پر نظر رکھنے والی خبر ایجنسی ایف ایکس اسٹریٹ کے مطابق جمعے کے روز مملکت سعودی عرب میں سونے کی قیمتوں میں معمولی سا اضافہ دیکھا گیا۔ ایف ایکس اسٹریٹ کے مطابق سعودی عرب میں 24 قیراط سونے کی فی ایک گرام قیمت 310 اعشاریہ 13 ریال برقرار رہی جو گزشتہ روز 310 اعشاریہ 04 ریال تھی۔ اسی طرح سعودی عرب میں فی تولہ سونا 3617 اعشاریہ 32 ریال رہی جو ایک روز قبل 3617 اعشاریہ 3616 اعشاریہ 21 ریال تھی۔ سعودی عرب میں جمعے کے روز فی 10 گرام سونے کی قیمت 3101 اعشاریہ 34 رہی۔ ایک سعودی ریال پاکستان کے 74 روپے 20 پیسے کے برابر ہے، اس اعتبار سے سعودی عرب میں فی تولہ سونا پاکستانی کرنسی میں 2 لاکھ 68 ہزار 549 روپے بنتا ہے۔","business"
"172","پی ایس ایکس میں نیا ریکارڈ، 100 انڈیکس 95 ہزار پوائنٹس کی سطح عبور کرگیا","https://urdu.geo.tv/latest/386861-","کراچی: پاکستان اسٹاک ایکسچینج میں آج ایک اور ریکارڈ ساز دن رہا جہاں 100 انڈیکس پہلی بار 95 ہزار کی سطح پر پہنچا۔ کاروبار کے اختتام پر 100 انڈیکس 571 پوائنٹس کے اضافے سے 94 ہزار 763  کی سطح پر بند ہوا، جبکہ 100 انڈیکس نے آج نئی بلند ترین سطح 95 ہزار 278 بنائی۔ حصص بازار میں آج 89 کروڑ شیئرز کے سودے 30.81 ارب روپے میں طے ہوئے جبکہ مارکیٹ کیپٹلائزیشن 54 ارب روپے بڑھ کر 12 ہزار 206 ارب روپے ہے۔ واضح رہے کہ گزشتہ کچھ عرصے سے پاکستان اسٹاک ایکسچینج میں کاروبار کا مثبت رجحان دیکھنے کو مل رہا ہے اور اس دوران 100 انڈیکس کئی بار نئی بلندی کو چھو چکا ہے۔","business"
"173","اوپن مارکیٹ آپریشن: اسٹیٹ بینک نےبینکوں کو 3 ہزار ارب سے زائد رقم فراہم کردی","https://urdu.geo.tv/latest/386897-","اسلام آباد: اسٹیٹ بینک نے اوپن مارکیٹ آپریشن کے لیے بینکوں کو 3 ہزار ارب سے زائد رقم فراہم کردی۔ اسٹیٹ بینک حکام کے مطابق اوپن مارکیٹ آپریشن کے لیے بینکوں کو 3 ہزار 89 ارب روپے فراہم کیے گئے ہیں۔ اسٹیٹ بینک حکام کا بتانا ہےکہ روایتی بینکوں کو 15.04فیصد سالانہ شرح سود پر  2 ہزار 56 ارب روپے7 دن کے لیے اور  871 ارب روپے 28 دن کے لیےدیے گئے ہیں۔ اسٹیٹ بینک حکام کے مطابق اسلامی بینکوں کو 15.08 فیصد سالانہ شرح سود پر 161.5 ارب روپے 7 دن کے لیے فراہم کیے گئے ہیں۔","business"
"174","آئی ایم ایف قرض کیلئے کیپٹو پاور پلانٹس کی بجلی منقطع کرنے کی شرط ہٹائے: پاکستان","https://urdu.geo.tv/latest/386856-","اسلام آباد: پاکستان نے دورے پرآئے ہوئے آئی ایم ایف کے وفد سے کہا ہے کہ وہ 7 ارب ڈالر کے ای ایف ایف پروگرام کے لیے اپنے ان ساختیاتی معیاری پیمانوں( شرائط ) کو ہٹائے جن کے تحت حکو مت جنوری 2025 سے کیپٹو پاورپلانٹس (صنعتوں کے اپنے استعمال کےلیے بنائے گئے بجلی گھروں) کی بجلی منقطع کرنے کی پابند ہے۔ اعلیٰ حکومتی عہدیداروں نے آئی ایم ایف کے مشن کی سربراہی کرنے والے آئی ایم ایف مشن کے سربراہ ناتھ پورٹر سے درخواست کی ہے کہ ایسے بجلی گھروں کو گیس کی فراہمی منقطع کرنا اور انہیں جنوری 2025سے قومی گرڈ کو بجلی گھروں سے جوڑنے سے 400 ارب روپےکی آمدن کا نقصان ہوگا اور اس سے گردشی قرضے میں زبردست اضافہ ہوگاجو کہ پہلے ہی 2700ارب روپے پر کھڑا ہے۔ آئی ایم ایف 11 نومبر سے شروع ہونے والے اور 15 نومبر 2024 کو اختتام پذیر ہونے والے پانچ روزہ مذاکرات کے اختتام پر ایک پریس بیان جاری کرے گا پاکستان اور آئی ایم ایف کے درمیان مذاکرات کے چوتھے روز صوبائی حکومتوں کی کارکردگی کے جائزے کے دوران صوبائی سرپلس بجٹ کا ہدف پورا نہ ہونے پر تحفظات کا اظہار کیا گیا ","business"
"175","آئی ایم ایف نے اخراجات میں کمی کیلئے صوبوں سے درست ٹائم لائن مانگ لی","https://urdu.geo.tv/latest/386853-","اسلام آباد: صوبوں خصوصاً پنجاب کی جانب سے مطلوبہ ریونیو سرپلس پیدا کرنے میں ناکامی پر خدشات کے درمیان آئی ایم ایف مشن نے اخراجات کو کم کرنے کے لیے ہائر ایجوکیشن کمیشن (ایچ ای سی) اور بی آئی ایس پی پروگرام پر اخراجات میں حصہ ڈالنے کے لیے صوبوں سے درست ٹائم لائنز مانگ لیں۔ قومی مالیاتی معاہدے (این ایف پی) پر مرکز اور چاروں صوبوں نے آئی ایم ایف کے ایگزیکٹو بورڈ سے 7 ارب ڈالر کی توسیعی فنڈ سہولت (ای ایف ایف) کے تحت منظوری حاصل کرنے سے قبل دستخط کیے تھے جیسا کہ پانچ حکومتوں نے محصولات میں اضافے، اخراجات کو بانٹنے اور گورننس کو بہتر بنانے کے لیے مالیاتی فریم ورک پر اتفاق کیا تھا۔ دورے پر آئے آئی ایم ایف مشن نے جمعرات کو پاکستانی حکام کے ساتھ بات چیت کا سلسلہ جاری رکھا اور اب وہ اس امید کے ساتھ اس نتیجے کی جانب بڑھ رہے ہیں کہ دونوں فریقین آج مذاکرات کا اختتام کریں گے۔ پاکستان اور آئی ایم ایف کے درمیان مذاکرات کے چوتھے روز صوبائی حکومتوں کی کارکردگی کے جائزے کے دوران صوبائی سرپلس بجٹ کا ہدف پورا نہ ہونے پر تحفظات کا اظہار کیا گیا توقع ہے کہ آئی ایم ایف 11 نومبر سے شروع ہونے والے اور 15 نومبر 2024 کو اختتام پذیر ہونے والے پانچ روزہ مذاکرات کے اختتام پر ایک پریس بیان جاری کرے گا۔ آئی ایم ایف نے بدھ کی رات اور جمعرات کی صبح پبلک انویسٹمنٹ مینجمنٹ (پی آئی ایم ایے) اور Climate-PIMA پر پیش رفت کا جائزہ لیا جیسا کہ اسلام آباد نے پہلے ہی آئی ایم ایف سے کلائمیٹ فنانس کے تحت 7 سے 8 ارب ڈالر تک کے قرضوں کو بڑھانے کے لیے آئی ایم ایف سے ایک ارب ڈالر کی اضافی فنڈنگ ​​کی درخواست کی تھی۔ C-PIMA کے تحت حکومت دسمبر 2024 تک پبلک سیکٹر ڈویلپمنٹ پروگرام (پی ایس ڈی پی) میں سرمایہ کاری کے تمام منصوبوں کے ہمارے جائزے کے نتائج کی تفصیل کے ساتھ ایک رپورٹ تیار کرے گی۔","business"
"176","آئی ایم ایف نے صوبوں کے سولرائزیشن پروگرام اور گندم  خریداری  پر بھی اعتراض اٹھا دیا","https://urdu.geo.tv/latest/386831-","عالمی مالیاتی فنڈ( آئی ایم ایف) نے صوبوں کے سولرائزیشن پروگرام  اور صوبائی سطح پر گندم خریداری پر اعتراضات اٹھا دیے۔ پاکستان اور آئی ایم ایف کے درمیان مذاکرات کے چوتھے  روز   صوبائی حکومتوں کی کارکردگی کے جائزے کے دوران صوبائی سرپلس بجٹ کا ہدف پورا نہ ہونے پر تحفظات کا اظہار کیا گیا۔ جولائی تا ستمبرصوبائی بجٹ 342 ارب  روپے سرپلس رہنا تھا جو  159 ارب 68 کروڑ سرپلس رہاجس کی بڑی وجہ پنجاب  حکومت کی طرف سے 160 ارب  روپے کا  خسارہ ہے۔ جیو نیوز کو ملنے والی معلومات کے مطابق  آئی ایم ایف وفد کو یقین دہانی کروائی گئی ہے کہ زرعی آمدن پر ٹیکس وصولی کیلئے قانون سازی پہلے پنجاب اور سندھ میں ہوگی۔ آئی ایم ایف کو بتایا گیا کہ  مجموعی صوبائی سرپلس ہدف کے مقابلے میں 182 ارب روپے کم رہا جس میں سے سندھ کے 131 ارب، پختوانخواہ 103 ارب اور بلوچستان نے 85 ارب سرپلس رہا۔   آئی ایم ایف مشن نے چھوٹے صوبوں میں کم اخراجات پر بھی سوالات اٹھائے۔اس وقت صوبہ خیبرپختوانخواہ میں صحت و تعلیم پر کم اخراجات کی وجہ خالی پوسٹیں ہیں۔پہلی سہہ ماہی میں ترقیاتی اخراجات کم رہے، اگلی سہہ ماہی میں دوگنا ہو جائیں گے۔ اس کے علاوہ آئی ایم ایف نے صوبائی سطح پر گندم کی خریداری اور سولرائزیشن پالیسی  پر بھی اعتراضات اٹھائے۔ صوبوں میں زرعی آمدن پر ٹیکس اور قومی مالیاتی معاہدے کے تحت اخراجات پر مذاکرات کل ہوں گے۔ واضح رہے کہ آئی ایم ایف وفد حکومتی اداروں سے مذاکرات کے لیے اسلام آباد میں موجود ہے","business"
"177","اسٹاک ایکسچینج میں کاروبار کا مثبت دن، 100 انڈیکس میں 836 پوائنٹس کا اضافہ","https://urdu.geo.tv/latest/386819-","پاکستان اسٹاک ایکسچینج میں آج کاروبار کا مثبت دن رہا۔ جمعرات کو اسٹاک ایکسچینج کا 100 انڈیکس 836 پوائنٹس اضافے سے 94191 پر بند ہوا ہے۔ بازار میں 1 ارب 8 کروڑ شیئرز کے سودے ہوئے، شیئرز بازار کے کاروبار کی مالیت 32 ارب روپے رہی۔ اس کے علاوہ مارکیٹ کیپٹلائزیشن 101 ارب بڑھ کر 12152 ارب روپے ہے۔ یاد رہے کہ کئی ماہ سے پاکستان اسٹاک ایکسچینج میں مثبت رجحان دیکھا جا رہا ہے اور اس دوران 100 انڈیکس کئی بار نئی بلندی کو چھو چکا ہے۔","business"
"178","ملک میں فی تولہ سونا ہزاروں روپے سستا ہوگیا","https://urdu.geo.tv/latest/386815-","ملک میں فی تولہ سونا ہزاروں روپے سستا ہوگیا۔ جیمز اینڈ جیولرز ایسوسی ایشن کے مطابق ملک میں سونے کی فی تولہ قیمت میں 5 ہزار 500 روپے کی کمی ہوئی ہے۔ اس کمی کے بعد ملک میں ایک  تولہ سونا 2 لاکھ 66 ہزار 400 روپے کا ہوگیا۔ ایسوسی ایشن کے مطابق 10گرام سونے کا بھاؤ 4716 روپے کم ہوکر2  لاکھ 28 ہزار 395روپے ہے۔ دوسری جانب عالمی بازار میں سونے کا بھاؤ 55 ڈالر کم ہوکر 2552 ڈالر فی اونس ہے۔","business"
"179","سعودیہ سے 3 کھرب 33 ارب کی تیل سہولت پر آئی ایم ایف کے خدشات","https://urdu.geo.tv/latest/386723-","اسلام آباد: سعودی عرب سے 3 کھرب 33 ارب روپے کی تیل سہولت پر عالمی مالیاتی ادارے (آئی ایم ایف) نے خدشات ظاہر کرتے ہوئے کہا کہ سعودی عرب تیل سہولت پر عملدرآمد کو ریکوڈک سے جوڑ سکتا ہے۔ ادھر ذرائع کا کہنا ہے کہ پاکستان کے پاس سعودی تیل سہولت کے علاوہ پلان بھی بھی موجود ہے تاہم ذرائع نے تفصیلات دینے سے انکار کردیا۔ تفصیلات کے مطابق دورہ کرنے والے آئی ایم ایف مشن نے 1.2 ارب ڈالر کے سعودی آئل سہولت (SOF) کے عملدرآمد پر خطرے کا نشان لگا دیا ہے کیونکہ خدشہ ہے کہ جدہ اسے ریکوڈک کے اربوں ڈالر کے معاہدے کے ساتھ جوڑ سکتا ہے، جس سے غیر ضروری تاخیر پیدا ہو سکتی ہے۔ مملکت سعودی عرب نے چند ماہ قبل آئی ایم ایف کے ایگزیکٹو بورڈ کی جانب سے 7 ارب ڈالر کے بیل آؤٹ پیکج کی منظوری کے وقت پاکستان کے لیے 1.2 ارب ڈالر SOF کی فراہمی کی یقین دہانی کرائی تھی۔ ٹیکس ہدف 12 ہزار 970 ارب برقرار رہے گا،  زرعی شعبے سے ٹیکس وصولی اگلے سال سے شروع ہوجائے گی: پاکستانی حکام کی آئی ایم ایف کو یقین دہانی اب آئی ایم ایف کو خدشہ ہے کہ یہ مکمل نہیں ہو پائے گا حالانکہ سعودی فنڈ برائے ترقی (SFD) کا وفد آئندہ ماہ اسلام آباد کا دورہ کر سکتا ہے تاہم، وزیراعظم (پی ایم) آفس کے قریبی ذرائع نے بتایا ہے کہ پاکستان کے پاس سعودی آئل سہولت (SOF) کے بغیر بھی ایک پلان بی موجود ہے لیکن اس کی مزید تفصیلات نہیں بتائیں۔ ایک اور دھچکے میں، پاکستان اکتوبر 2024 کے آخر تک چاروں صوبائی اسمبلیوں کے ذریعے زرعی انکم ٹیکس (AIT) میں ترمیم کے آئی ایم ایف کے شرطیاتی (شرط کے مطابق) بینچ مارک (معیاری حد) کو پورا کرنے میں ناکام رہا۔","business"
"180","کینیڈا: زو کیپر کی غفلت سے 2 سالہ گوریلا ہلاک","https://urdu.geo.tv/latest/388094-","کینیڈا کے چڑیا گھر میں انسانی غفلت کی وجہ سے کم عمر گوریلا جان سے گیا۔ غیر ملکی میڈیا کے مطابق کینیڈا کے صوبے البرٹا میں قائم کیلگری چڑیا گھر میں ایک ایسا افسوسناک واقعہ پیش آیا جو ایک بے زبان کی جان لے گیا۔ میڈیا رپورٹس کے مطابق ویسٹرن لولینڈ گوریلا کی نسل سے تعلق رکھنے والی یہ 2 سالہ مادہ گوریلا تھی جس کا نام آئیرے رکھا گیا تھا۔ زرافے کی آبادی خطرناک شرح سے کم ہو رہی ہے: یو ایس فش اینڈ وائلڈ لائف سروس انتظامیہ نے بتایا کہ آئیرے کو ٹریننگ کیلئے لے جایا جارہا تھا جس کیلئے اسے گوریلا کے جھنڈ سے الگ کرنا تھا۔ انتظامیہ کے مطابق گوریلا کی دیکھ بھال کرنے والے زو کیپر کی جانب سے غلط دروازہ کھولا گیا جس میں پھنس کر آئیرے کا سر شدید زخمی ہوا اور وہ  زخموں کی تاب نہ لاتے ہوئے چل بسی۔ اسی حوالے سے چڑیا گھر کے ڈائریکٹر کولین بیرڈ کی جانب سے بتایا گیا ہے کہ 'آئیرے کی مختصر لیکن اثر انگیز زندگی نے ہماری کمیونٹی کو بہت خوشی دی، وہ سب کو بہت یاد آئے گی، ہم مستقبل میں ہونے والے واقعات کو روکنے کے لیے ہر ممکن کوشش کریں گے۔‘ ڈائریکٹر کی جانب سے مزید بتایا گیا کہ غفلت برتنے پر زو کیپر کو فوری نوکری سے ہٹا دیا گیا ہے تاہم اسے علاقے کے کسی دوسرے زو میں بھیجا جائے گا۔","world"
"181","سعودی عرب کے مختلف شہروں میں آج بارش کا امکان، اسکول بند","https://urdu.geo.tv/latest/388112-","جدہ: سعودی عرب کے مختلف شہروں میں آج بارش کا امکان ہے۔ سعودی محکمہ موسمیات کی جانب سے مملکت کے مختلف حصوں میں آج تیز بارش کے باعث جل تھل ایک ہونے کی پیشگوئی کی گئی ہے۔  محکمہ موسمیات کے مطابق مکہ مکرمہ، مدینہ منورہ، ریاض سمیت دیگر شہروں میں تیز ہوا کے ساتھ بارش کا امکان ہے۔ محکمہ موسمیات نے بحرہ، جموم اور رہاط میں سیلابی صورتحال کا خدشہ ظاہر کیا ہے جب کہ بارش کے پیش نظر مختلف شہروں میں اسکول بند کردیے گئے اور آن لائن تدریس کی ہدایات جاری کی گئی ہیں۔","world"
"182","ٹرمپ کا چین سمیت مختلف ممالک سے درآمد اشیاء پر ٹیکس لگانے کا اعلان","https://urdu.geo.tv/latest/388083-","واشنگٹن: نومنتخب امریکی صدر ڈونلڈ ٹرمپ نے تین ممالک سے آنے والی اشیاء پر بھاری ٹیکس لگانے کا اعلان کردیا۔ امریکی میڈیا کے مطابق ڈونلڈ ٹرمپ نے  میکسیکو،کینیڈا اور چین سے آنے والی اشیاء پر صدارت کا عہدہ سنبھالنے کے بعد بھاری ٹیکس لگانےکا اعلان کیا ہے۔   ٹرمپ نے کہا کہ 20 جنوری کو میکسیکو اورکینیڈا سےآنے والی تمام اشیاء پر 25 فیصد ٹیرف لگانے کی منظوری دوں گا اور یہ ٹیرف منشیات اور غیر قانونی تارکین وطن کا داخلہ بند ہونے تک نافذ رہے گا۔ نومنتخب امریکی صدر کا کہنا تھا کہ چین سے درآمد اشیاء پر بھی موجودہ ٹیرف سے 10 فیصد زیادہ ٹیکس عائد کریں گے، امریکامیں منشیات کی ترسیل روکنےکے چینی اقدامات تک اضافی ٹیکس رہےگا، چینی حکام نے وعدہ کیا تھا کہ وہ منشیات اسمگلروں کے خلاف سخت کارروائی کریں گے۔ امریکی صدر کے بیان پر ردعمل دیتے ہوئےترجمان چینی سفارتخانے نے کہا کہ چین اور امریکا منشیات کےخلاف کارروائیوں پررابطے میں رہے ہیں، چین امریکا اقتصادی اور تجارتی تعاون باہمی فائدے پر مبنی ہے،کوئی بھی تجارت یا ٹیرف کی جنگ نہیں جیت پائے گا۔","world"
"183","امریکا کے نومنتخب صدر ڈونلڈ ٹرمپ کے خلاف 6 جنوری کا کیس ختم","https://urdu.geo.tv/latest/388079-","  امریکا کے نومنتخب صدر ڈونلڈ ٹرمپ کے خلاف 6 جنوری کا کیس ختم ہوگیا۔ اسپیشل کونسل جیک اسمتھ نےٹرمپ کےخلاف کیس ختم کرنےکا اعلان کردیا۔ کیس ختم کرتے ہوئے جیک اسمتھ نےکہا کہ محکمہ انصاف کی پالیسی صدر کےخلاف کارروائی سے روکتی ہے۔ واضح رہے کہ ٹرمپ پر 2020 کے صدارتی الیکشن کے نتائج پلٹنے کی کوشش پر فرد جرم عائد تھی۔ امریکی سیاسی جماعت ری پبلکن پارٹی سے تعلق رکھنے والے نومنتخب صدر ڈونلڈ ٹرمپ نے صدراتی الیکشن  میں بھاری ووٹوں سے کامیابی حاصل کی تھی اور وہ جنوری میں عہدے کا حلف اٹھائیں گے۔ سابق فٹبالر، فاکس نیوز کے دو میزبان، سابق سٹی میئر اور سابق سی ای او ڈبلیو ڈبلیو ای ٹرمی کی کابینہ میں شامل ہوں گے 62 سالہ اسکاٹ بیسنٹ انویسٹمنٹ فرم کی اسکوائر کیپیٹل مینجمنٹ کے بانی ہیں اور ان کا شمار ارب پتی سرمایہ کاروں میں ہوتا ہے ","world"
"184","امریکا کی پی ٹی آئی مظاہرین سے پرامن احتجاج اور تشدد سے گریزکرنے کی اپیل","https://urdu.geo.tv/latest/388062-","امریکی محکمہ خارجہ کے ترجمان میتھیو ملر نے کہا ہے کہ پاکستان تحریک انصاف کے مظاہرین سے اپیل ہے کہ پرامن احتجاج کریں اور تشدد سے گریز کریں۔ واشنگٹن میں نیوز بریفنگ کے دوران بات چیت کرتے ہوئے انہوں نے کہا کہ امن و امان برقرار رکھتے ہوئے پاکستانی قوانین اور آئین کا احترام یقینی بنایا جائے۔ امریکی ترجمان کا کہنا تھا کہ پاکستانی حکام سے اپیل ہے کہ انسانی حقوق اور بنیادی آزادی کا احترام کریں۔ میتھیو ملر نے کہا کہ پاکستان سمیت دنیا بھر میں آزادی اظہار رائے اور پرامن احتجاج کے حامی ہیں۔ ","world"
"185","اسرائیل اور حزب اللہ کے درمیان جنگ بندی معاہدہ جلد ہونےکا امکان","https://urdu.geo.tv/latest/388049-","اسرائیل اور  لبنان کی مزاحمتی تنظیم  حزب اللہ کے درمیان جنگ بندی معاہدہ جلد ہونے کا امکان ہے۔ غیر ملکی خبر ایجنسی کے مطابق لبنانی ذرائع نے بتایا ہےکہ  امریکی اور فرانسیسی صدر 36 گھنٹوں میں جنگ بندی کا اعلان کرسکتےہیں۔ ترجمان وائٹ ہاؤس جان کربی کا کہنا ہےکہ اسرائیل اور حزب اللہ کے درمیان جنگ بندی سے متعلق مذاکرات درست سمت میں جاری ہیں اور ہم معاہدے کے قریب ہیں۔ فرانسیسی صدر کے دفتر سے جاری بیان میں بھی کہا گیا ہےکہ لبنان میں جنگ بندی مذاکرات میں مثبت پیش رفت ہوئی ہے اور امید ہے کہ یہ جلد نتیجہ خیز ثابت ہوں گے۔ آیت اللہ خامنہ ای نے کہا کہ غزہ اور لبنان میں دشمن کی جیت نہیں ہوئی، دشمن غزہ اور لبنان میں کبھی نہیں جیت سکے گا۔ عرب میڈیا کے مطابق اقوام متحدہ میں اسرائیل کے سفیر نے بھی دعویٰ کیا ہےکہ حزب اللہ کے ساتھ جنگ بندی معاہدے کے قریب ہیں۔ اسرائیلی کابینہ اس حوالے سے منگل کو بحث کرے گی۔ د وسری جانب اس حوالے سے حزب اللہ نے ابھی  کوئی بیان نہیں دیا۔ ادھر  جنوبی لبنان پر اسرائیلی حملے جاری ہیں، آج ہونے والے حملوں میں 12 سے زیادہ افراد شہید ہوگئے۔ غزہ کے پناہ گزین کیمپوں، اسپتالوں پر  بھی اسرائیلی بمباری جاری ہے۔گزشتہ 24 گھنٹوں میں مزید 30 سے زیادہ فلسطینی شہید ہوگئے۔ رفح میں اسرائیلی فوجی گاڑی پر حماس کے راکٹ حملے میں کئی اسرائیلی فوجیوں کی ہلاکت کی اطلاعات ہیں۔ غزہ میں موسم سرما کی بارش کے بعد ٹھنڈ سے پانچ لاکھ افراد کے متاثر ہونےکا خدشہ ہے۔","world"
"186","نیتن یاہو کی گرفتاری نہیں موت کی سزا کا حکم دینا چاہیے، آیت اللہ خامنہ ای","https://urdu.geo.tv/latest/388050-","ایران  کے سپریم لیڈر آیت اللہ خامنہ ای نے عالمی فوجداری عدالت کے فیصلے پر تبصرہ کرتے ہوئے کہا ہے کہ اسرائیلی وزیراعظم نیتن یاہو کی گرفتاری نہیں موت کی سزا کا حکم دینا چاہیے۔ آیت اللہ خامنہ ای نے کہا کہ لوگوں کے اجتماع، گھروں اور  اسپتالوں پر بمباری کرنافتح نہیں جنگی جرائم ہیں۔ انہوں نے کہا کہ گرفتاری وارنٹ کافی نہیں بنیامین نیتن یاہو کی سزائے موت کے وارنٹ جاری ہونے چاہیئیں۔ آیت اللہ خامنہ ای نے کہا کہ غزہ اور لبنان میں دشمن کی جیت نہیں ہوئی، دشمن غزہ اور لبنان میں کبھی نہیں جیت سکے گا۔ خیال رہے کہ عالمی فوجداری عدالت نے گزشتہ ہفتے اسرائیلی وزیراعظم نیتن یاہو کے گرفتاری وارنٹ جاری کیے تھے، نیتن یاہو پر غزہ جنگ میں جنگی جرائم کے ارتکاب کا الزام ہے۔ نیدر لینڈز، اٹلی اور برطانیہ جیسے ممالک عالمی فوجداری عدالت کے وارنٹ گرفتاری پر عمل درآمد کا عندیہ دے چکے ہیں۔ غیر ملکی خبررساں ایجنسی کے مطابق اسرائیلی وزیر اعظم پر جنگی جرائم کے ارتکاب کا الزام ہے۔ حزب اللہ کے راکٹ حملوں کے نتیجے میں صبح سے اب تک 40 لاکھ سے زائد اسرائیلی میزائل شلیٹرز میں پناہ لے چکے ہیں۔ ","world"
"187","مکہ مکرمہ، طائف اور دیگر سعودی شہروں میں موسلا دھار بارش","https://urdu.geo.tv/latest/388045-","  ریاض: مکہ مکرمہ، طائف اور دیگر سعودی علاقوں میں موسلادھار بارش، مسجد الحرام میں بارش کے دوران زائرین کا طواف جاری رہا۔ طائف اور السیل کبیر میں سیلابی صورتحال کے باعث انڈر پاس احتیاطاً بند کردیے گیے اور  اسکولوں کو آن لائن کلاسوں کی ہدایت کردی گئی۔ ریاض، قصیم، حائل، حدود الشمالیہ، الشرقیہ، باحہ اور عسیر میں بھی منگل تک گرج چمک کے ساتھ بارش کی پیشگوئی کی گئی ہے۔ ","world"
"188","نیتن یاہو برطانیہ آئے تو عالمی عدالت کے جاری وارنٹ کی پیروی کی جائے گی، برطانوی وزیر خارجہ","https://urdu.geo.tv/latest/388034-","عالمی فوجداری عدالت کی جانب سے  اسرائیلی وزیراعظم نیتن یاہو کے وارنٹ جاری کرنے پر برطانیہ نے بھی ردعمل دے دیا۔ برطانوی وزیر خارجہ کا کہنا ہے کہ نیتن یاہو برطانیہ آئے تو عالمی عدالت کے جاری وارنٹ کی پیروی کی جائے گی۔ ڈیوڈ لیمی نے کہا کہ نیتن یاہوکے برطانیہ آنے پر عدالتی فیصلےکی پیروی اور اس پر مناسب کارروائی کریں گے۔ ان کا کہنا تھا کہ برطانیہ ہمیشہ بین الاقوامی قانون اور عالمی انسانی قانون کا پابند رہاہے۔ اس سے قبل اٹلی اور نیدرلینڈز بھی اسرائیلی وزیر اعظم کی گرفتاری کا عندیہ دے چکے ہیں۔ خیال رہے کہ عالمی فوجداری عدالت نےگزشتہ ہفتےغزہ میں جنگی جرائم کے ارتکاب کے الزام میں اسرائیلی وزیر اعظم بنیامین نیتن یاہو کے وارنٹ جاری کیے تھے۔ نیدر لینڈز کے وزیر خارجہ کا کہنا تھا کہ اگر نیتن یاہو نے نیدرلینڈز میں قدم رکھا تو انہیں گرفتار کرلیا جائے گا۔ غیر ملکی خبررساں ایجنسی کے مطابق اسرائیلی وزیر اعظم پر جنگی جرائم کے ارتکاب کا الزام ہے۔ ","world"
"189","ڈونلڈ ٹرمپ نے اپنی 15 رکنی کابینہ کا انتخاب مکمل کرلیا","https://urdu.geo.tv/latest/387989-","ڈونلڈ ٹرمپ نے صرف تین ہفتوں میں اعلیٰ عہدوں کیلئے اسٹیبلشمنٹ اور غیر روایتی عہدے داروں کی ایک صف کا انتخاب کرتے ہوئے اپنی کابینہ کے اندر سرفہرست 15 عہدوں کیلئے اپنے انتخاب کو مکمل کرلیا۔ سابق فٹبالر وزیر ہاؤسنگ اور شہری ترقی، سابق پادری وزیر سابق فوجی امور، نائن الیون حملوں میں اپنے بھائی سمیت 658 ملازمین کو کھونے کے بعد بچ جانے والے وزیر کامرس ہوں گے۔ فاکس نیوز کے دو میزبان وزیر دفاع اور وزیر ٹرانسپورٹیشن ہوں گے، کتے کی قاتل اورکووڈ 19 کے دوران ماسک پہننے کا حکم جاری نہ کرنے والی وزیر ہوم لینڈ سیکورٹی ہوں گی، سابق ریسلر وزیر تعلیم، امیر ترین ارب پتی سیاستدان وزیر داخلہ ہوں گے۔ ٹرمپ کی’’ میک امریکا گریٹ اگین‘‘ تحریک کے تحت منتخب صدر کے انتخاب میں متنوع نظریات متحد ہیں۔ 1۔ رابرٹ ایف کینیڈی، جونیئر وزیر، صحت اینڈ ہیومن سروسز سابق ڈیموکریٹ اور سابق صدارتی امیدوار رابرٹ ایف کینیڈی جونیئر ٹرمپ کی کابینہ میں محکمہ صحت اینڈ ہیومن سروسز کے سربراہ ہوں گے۔ کینیڈی جونیئر آنجہانی صدر جان ایف کینیڈی کے بھتیجے اور سابق اٹارنی جنرل رابرٹ کینیڈی کے بیٹے ہیں۔   کینیڈی ایک سابق ماحولیاتی قانون کے وکیل ہیں جنہوں نے کووڈ 19 کی وبا سے نمٹنے کے لیے تیار ویکسین کے بارے میں سازشی نظریات کے بارے میں بات کی۔ انہوں نے پارٹی کے پرائمری الیکشن میں ڈیموکریٹک امیدوار کے طور پر حصہ لینے کی کوشش کی تھی۔  تاہم، اکتوبر 2023 میں، انہوں نے آزاد امیدوار بننے کا فیصلہ کیا۔اگست 2024 کے آخر میں، وہ دوڑ سے باہر ہو گئے اور ریپبلکن امیدوار ٹرمپ کی حمایت کی۔ 2۔ لوری شاویز ڈی ریمروزیر محنت ٹرمپ نے اوریگون سے لوری شاویز ڈی ریمر کو محکمہ محنت کے اگلے وزیر کے طور پر منتخب کیا۔ شاویز کو واشنگٹن میں سب سے زیادہ مزدور دوست ریپبلکن سمجھا جاتا ہے اور کانگریس کے ان چند ممبران میں سے ایک ہیں جنہوں نے پروٹیکٹنگ دی رائٹ ٹو آرگنائز (پی آر او) ایکٹ کو شریک اسپانسر کیا۔ شاویز ڈی ریمر اس ماہ کے شروع میں اوریگون کے 5 ویں ڈسٹرکٹ میں دوبارہ انتخاب ہار گئیں۔ وہ پہلی بار  2022 میں ایوان کے لیے منتخب ہوئی تھیں، اوریگون کی نمائندگی کرنے والے پہلے دو لاطینیوں میں سے ایک بن گئیں۔ ملک کی سب سے بڑی اساتذہ کی یونین نیشنل ایجوکیشن ایسوسی ایشن نے فوری طور پر شاویز ڈیریمر کی حمایت کا اشارہ دیا۔کانگریس میں اپنے وقت کے دوران، لوری شاویز ڈی ریمر نے محکمہ تعلیم کو ختم کرنے کے خلاف، اسکول کے واؤچرز کے خلاف، اور تعلیمی فنڈز میں کٹوتیوں کے خلاف ووٹ دیا۔ 3۔ اسکاٹ بیسنٹ وزیر خزانہ ٹرمپ نے انوسٹمنٹ فرم کے سکوائر گروپ کے بانی اور فیڈرل ریزرو کی سیاسی نگرانی کے پرجوش پروموٹرا سکاٹ بیسنٹ کو وزیرخزانہ نامزد کیا، 62 سالہ اسکاٹ بیسنٹ کا شمار ارب پتی سرمایہ کاروں میں ہوتا ہے، وہ امریکا کی تاریخ کے پہلے ہم جنس پرست وزیرِ خزانہ ہوں گے۔ انہوں نے سوروس کیپیٹل مینجمنٹ میں اپنا نام بنایا، جہاں اس نے 2011 سے 2015 تک چیف انویسٹمنٹ آفیسر کے طور پر کام کیا۔ سوروس کے ساتھ اپنے کام کے بعد، اس نے ہیج فنڈ کی اسکوائر کیپیٹل مینجمنٹ کی بنیاد رکھی اور ٹرمپ مہم کے لیے ایک اہم اقتصادی پالیسی مشیر اور فنڈ جمع کرنے والے تھے۔ وہ اقتصادی پالیسیوں جیسے کم ٹیکسوں، اخراجات میں روک تھام اور ڈی ریگولیشن کے وکیل رہے ہیں۔ 4۔ مارکو روبیو وزیر خارجہ، کیوبا سے تعلق رکھنے والے تارکین وطن کے بیٹے مارکو روبیو ٹرمپ کی آئندہ انتظامیہ میں وزیر خارجہ ہوں گے۔ امریکی ریاست فلوریڈا سے تعلق رکھنے والے سینیٹر مارکو روبیو ماضی میں ٹرمپ کے سخت ناقد رہ چکے ہیں۔ انہوں نے نیٹو سمیت غیر ملکی اتحادوں کے ساتھ مضبوط تعلقات کی حمایت کی ہے، انہوں نے حماس کے خلاف اسرائیل کی جنگ کی کھلے عام حمایت بھی کی ہے اور یوکرین کو جاری امداد کے خلاف بھی بات کی ہے۔ مارکو روبیو خارجہ تعلقات اور انٹیلی جنس کمیٹیوں کے سینئر رکن اور ٹرمپ کے سابق سیاسی حریف رہ چکے ہیں۔ روبیو پہلی بار 2010 میں سینیٹ کے لیے منتخب ہوئے تھے۔ 53 سالہ روبیو امریکی تاریخ میں پہلے لاطینی وزیر خارجہ ہوں گے۔ وہ ایران اور چین سے متعلق سخت موقف اپنانے کے لیے جانے جاتے ہیں۔ روبیو نے 2016 میں خود بھی ٹرمپ کے خلاف بطور صدارتی امیدوار کے لیے انتخاب لڑا تھا۔ 5۔ پیٹ ہیگستھ وزیر دفاع ٹرمپ نے امریکی وزیر دفاع کے لیے ایک اعزاز یافتہ سابق فوجی اورفاکس نیوز کے سابق میزبان، پیٹ ہیگستھ کو نامزد کیا ہے۔ پرنسٹن یونیورسٹی سے 2003میں گریجوایشن کرنے کے بعد وہ آرمی نیشنل گارڈ میں انفنٹری افسر کے طور پر شامل ہوئے۔ انہوں نے ہارورڈ یونیورسٹی سے پبلک پالیسی میں ماسٹرز کی ڈگری حاصل کی۔ مینیسوٹا نیشنل گارڈ کے رکن کی حیثیت سے عراق اور افغانستان میں آرمی میں خدمات انجام دینے والے ہیگستھ، بائیڈن انتظامیہ کے قومی سلامتی کے نقطہ نظر کے سخت ناقد رہے ہیں۔ ہیگستھ کو 2017 کے جنسی ہراسگی کے الزامات کا بھی سامنا ہے۔ 6۔ پام بوندی اٹارنی جنرلفلوریڈا کی سابق اٹارنی جنرل پام بوندی کو میٹ گیٹز کے دستبردار ہونے کے بعد انصاف کا قلمدان سنبھالنے کے لیے منتخب کیا گیا ہے۔ پام سے پہلے اس عہدہ کے لیے سابق رکن پارلیمنٹ میٹ گیٹز کو نامزد کیا گیا تھا لیکن انہوں نے اپنا نام واپس لے لیا۔ دراصل مبینہ جنسی الزامات میں نام آنے پر میٹ گیٹز کو ڈیموکریٹک پارٹی کے ساتھ ہی اپنی ریپبلکن پارٹی کی بھی سخت مخالفت کا سامنا کرنا پڑ رہا تھا۔ اس لیے انہوں نے اپنے قدم پیچھے کھینچ لیے۔ پام ایک طویل عرصے سے ٹرمپ کے حامی ہیں جنہوں نے مواخذے کے مقدمے کی سماعت کے دوران قانونی ٹیم میں خدمات انجام دیں۔ 7۔ ڈوگ برگم وزیر داخلہ نو منتخب امریکی صدر نےڈوگ برگم کو وزیر داخلہ نامزد کیا ہے وہ تاجر اور سیاست دان ہیں جو 2016 سے نارتھ ڈکوٹا کے 33ویں گورنر کے طور پر خدمات انجام دیتے رہے۔ وہ امریکا کے سب سے امیر ترین سیاستدانوں میں سے ہیں اور ان کی مجموعی دولت ایک ارب 10 کروڑ ڈالر ہے۔ 8۔ بروک رولنزوزیر زراعتٹرمپ نے امریکا فرسٹ پالیسی انسٹی ٹیوٹ کی سی ای او اور صدر بروک رولنز کو وزیرِ زراعت نامزد کیا۔ رولنز، جو گلین روز، ٹیکساس میں ایک فارم پر پلی بڑھی۔رولنز نے ٹرمپ انتظامیہ کے پہلے دور میں آفس آف امریکن انوویشن کے ڈائریکٹر اور ڈومیسٹک پالیسی کونسل کے قائم مقام ڈائریکٹر کے طور پر خدمات انجام دیں۔ ٹرمپ وائٹ ہاؤس میں اپنے وقت سے، رولنز نے ٹرمپ نواز امریکا فرسٹ پالیسی انسٹی ٹیوٹ تھنک ٹینک کی مشترکہ بنیاد رکھی۔ ٹیکساس A&M یونیورسٹی سے انہوں نے زراعت میں بیچلر آف سائنس کی ڈگری حاصل کی۔ 9۔ہاورڈ لوٹنکوزیرکامرسنو منتخب صدر ٹرمپ نے ہاورڈ لوٹنک کو وزیر کامرس نامزدکیا۔لوٹنک، 63، ٹرمپ کی ٹرانزیشن ٹیم کے شریک چیئر کے طور پر کام کر چکے ہیں اور ٹرمپ کی 2020 اور 2024 کی مہموں کے لیے ایک اہم فنڈ ریزر تھے۔ وہ ایک امریکی تاجر ہے جس نے برنارڈ جیرالڈ کینٹور کی جگہ کینٹر فٹزجیرالڈ کے سربراہ کے طور پر کام کیا۔ 11 ستمبر کے حملوں میں اپنے بھائی سمیت 658 ملازمین کو کھونے کے بعد، ٹاورز کے گرنے کے نتیجے میں بھی بچ گئے اور اس کے بعد سے وہ رفاعی کوششوں کے لیے جانے جاتے ہیں۔ 10۔ اسکاٹ ٹرنروزیر ہاؤسنگ اور شہری ترقیٹرمپ نےایرک سکاٹ ٹرنر کو ہاؤسنگ اور شہری ترقی کا وزیرنامزدکیا ہے، وہ سیاستدان، اور سابق فٹ بالر ہیں، اس سے قبل وائٹ ہاؤس بحالی کی کونسل کے ایگزیکٹو ڈائریکٹر کے طور پر خدمات انجام دے چکے ہیں۔ 11۔شون ڈفیوزیر ٹرانسپورٹیشن نومنتخب صدر ڈونلڈ ٹرمپ نے وسکونسن کے سابق عوامی نمائندے شون ڈفی کو وزیرٹرانسپورٹیشن نامزد کیا ہے۔ وہ اس وقت امریکا کے نشریاتی ادارے فاکس نیوز سے بطور میزبان وابستہ ہیں۔ شون ڈفی کی تعیناتی کے بعد وہ ہوابازی، گاڑیوں، ٹرین سروس، ٹرانزٹ سمیت دیگر شعبہ جات سے متعلق پالیسیوں کے نگران ہوں گے۔ 12۔ کرس رائٹوزیرتوانائیٹرمپ نے اپنی حکومت میں محکمۂ توانائی کی قیادت کے لیے کرس وائٹ کا انتخاب کیا ہے۔کرس رائٹ ڈینور، کولاراڈو میں قائم لبرٹی انرجی کے سی ای او ہیں۔ 13۔ لنڈا میک موہنوزیر تعلیم ٹرمپ نے ڈبلیو ڈبلیو ای کی سابق چیف ایگزیکٹیو آفیسر لنڈا میک موہن کووزیر تعلیم نامزدکیا۔ 14۔ ڈگلس کولنز وزیرسابق فوجی امورڈگلس ایلن کولنز امریکی وکیل اور ریٹائرڈ سیاستدان ہیں جنہوں نے 2013 سے 2021 تک جارجیا کے 9ویں کانگریشنل ڈسٹرکٹ کے لیے امریکی نمائندے کے طور پر خدمات انجام دیں۔ ریپبلکن پارٹی کے رکن اور ڈونلڈ ٹرمپ کے سیاسی حامی، اس نے 2007 سے جارجیا کے ایوان نمائندگان میں خدمات انجام دیں۔کولنز یو ایس ایئر فورس ریزرو میں کرنل کے عہدے کے ساتھ ایک پادری کے طور پر بھی کام کرتے رہے۔ سیاست چھوڑنے کے بعد سے، انہوں نے ٹرمپ کے قانونی مشیر کے طور پر خدمات انجام دیں۔ 15۔ کرسٹی نوموزیر ہوم لینڈ سیکورٹی جنوبی ڈکوٹا کی گورنر کرسٹی نوم کو نئی امریکی انتظامیہ میں ہوم لینڈ سکیورٹی کا قلمدان سنبھالنے کے لیے منتخب کیا گیا۔ کرسٹی نوم امریکا میں اس وقت مشہور ہوئیں جب انہوں نے کووڈ 19 کے دوران ریاستی سطح پر ماسک پہننے کا لازمی حکم جاری کرنے سے انکار کر دیا۔ اس نے اپنی یادداشت میں لکھا کہ اس نے اپنے خاندان کے فارم پر ایک کتے کو اس لیے گولی مار دی کیونکہ وہ اس سے نفرت کرتی تھی۔","world"
"190","برطانیہ: طوفان برٹ کے سبب نظام زندگی درہم برہم، حادثات میں 5 افراد ہلاک ","https://urdu.geo.tv/latest/387977-","لندن: برطانیہ میں طوفان برٹ کے سبب ہونے والی شدید بارشوں کے بعد نظام زندگی درہم برہم ہوگیا۔ برطانوی میڈیا کے مطابق طوفان برٹ کے سبب شدید بارشیں ہونے کے بعد نظام زندگی درہم برہم ہوگیا جب کہ مختلف واقعات میں اب تک 5 افراد ہلاک ہوچکے ہیں۔ رپورٹ کے مطابق طوفان کے سبب لندن سے ویسٹ انگلینڈ اور ویلز تک آمدورفت میں خلل ہے اور برطانیہ بھر میں روڈ، ریل، ائیر، فیری سروس متاثر ہے۔ انگلینڈ میں 161 فلڈ وارننگز اور 213 فلڈ الرٹس جاری کیے گئے جب کہ ویلز میں 22 فلڈ وارننگز اور اسکاٹ لینڈ میں فلڈ کی 4 وارننگز جاری کی گئی ہیں۔ برطانوی میڈیا کا بتانا ہے کہ جنوبی ویلز میں مختلف مقامات پر 100 ملی میٹر تک بارش ہوئی جب کہ اسکاٹ لینڈ میں70 میل فی گھنٹہ کی رفتار والی شدید ہواؤں کی وارننگ بھی جاری کی گئی ہے۔","world"
"191","اسرائیل اور حزب اللہ جنگ بندی کیلئے ابتدائی طور پر رضامند","https://urdu.geo.tv/latest/387961-","اسرائیل اور حزب اللہ جنگ بندی پر ابتدائی طور پر رضامند ہو گئے ہیں۔ اسرائیلی میڈیا نے دعویٰ کیا ہے کہ جنگ بندی کی صورت میں حزب اللہ دریائے لیطانی سے شمال تک پیچھے ہٹ جائے گا جبکہ اسرائیل جنوبی لبنان سے انخلاء کرےگا۔ امریکا کی نگرانی میں جنگ بندی کی نگران فورس کام کرےگی، لبنان اور اسرائیل کے درمیان سرحدی حدبندی پر مذاکرات ہوں گے۔ تجزیہ کاروں کا کہنا ہے کہ معاہدے کی موجودہ تفصیلات اسرائیل کے حق میں ہیں، اسرائیل جنوبی لبنان پر زمینی کارروائی کے دو اہم اہداف حاصل کرلےگا۔ تجزیہ کاروں کے مطابق سرحد سے حزب اللہ کی پیسائی اور شمالی اسرائیل پر حملے بند ہونا اسرائیلی فتح تصور ہو گی، اہداف اور ڈیڈ لائن کے بغیر سرحدی حدبندی کے مذاکرات بےنتیجہ رہ سکتے ہیں۔ دوسری جانب یورپی یونین کے اہم سفارتکار جوزف بوریل نے لبنان کے دورے کے موقع پر اسرائیل اور حزب اللہ کے درمیان جنگ بندی پر زور دیا۔","world"
"192","ایران نے امارات میں اسرائیلی مذہبی رہنما کے قتل میں ملوث ہونے کا الزام مسترد کردیا","https://urdu.geo.tv/latest/387956-","ایران نے متحدہ عرب امارات (یو اے ای) میں اسرائیلی مذہبی رہنما کے قتل میں ملوث ہونے کا الزام مسترد کردیا۔ آرتھوڈوکس یہودی تنظیم کے لیےکام کرنے والا ربی زوی کوگن جمعرات کو دبئی میں لاپتہ ہوا بعد ازاں اتوار کے روز اس کی لاش ملی تھی۔ یو اے ای حکام کی جانب سے اسرائیلی مذہبی رہنما کے قتل کے شبہ میں 3 افراد کو گرفتار کر لیا گیا ہے۔   اماراتی میڈیا کے مطابق  وزارت داخلہ نے جاری بیان میں تصدیق کی ہے کہ  زوی کوگن کے قتل کے شبے میں 3 افراد کو گرفتار کیا گیا ہے۔ اماراتی وزارت داخلہ نے گرفتار کیے گئے مشتبہ افراد کے بارے میں کوئی معلومات فراہم نہیں کیں۔ اماراتی وزارت داخلہ کا کہنا ہے کہ سوسائٹی کو غیر مستحکم  کرنے کی کسی بھی کوشش کے خلاف تمام قانونی اختیارات استعمال کیے جائیں گے۔  اسرائیلی اور اماراتی حکام نے تحقیقات کا آغاز کردیا۔اسرائیلی ربی کے پاس  یورپی ملک مولڈووا کا پاسپورٹ بھی تھا، اسی پاسپورٹ پر دبئی کا سفر کیا تھا۔ ","world"
"193","ایران اسرائیل کے حملوں کا جواب دینے کی تیاری کر رہا ہے: علی لاریجانی","https://urdu.geo.tv/latest/387952-","ایرانی سپریم لیڈر آیت اللہ خامنہ ای کے مشیر اعلیٰ علی لاریجانی کا کہنا ہے کہ ایران اسرائیل کے حملوں کا جواب دینے کی تیاری کر رہا ہے۔ مقامی میڈیا کو انٹرویو میں علی لاریجانی کا کہنا تھا کہ ایرانی فوجی حکام مختلف منصوبوں اور حکمت عملیوں پر کام کر رہے ہیں۔ اپنے انٹرویو میں انہوں نے مزید کہا کہ شام اور لبنان میں حزب اللہ کے کمانڈروں کے حوصلے بہت بلند ہیں، حزب اللہ کی سخت مزاحمت کی وجہ سے ہی اسرائیلی فوج جنوبی لبنان میں پیش قدمی نہیں کر پائی۔ انہوں نے حزب اللہ کے ہتھیار تباہ کرنے کے اسرائیلی دعوؤں کو بھی قیاس آرائیاں قرار دیا۔ اس سے قبل اسرائیل نے 26 اکتوبر کو ایران پرحملوں میں فوجی اہداف کو نشانہ بنایا تھا۔ ","world"
"194","یواے ای میں اسرائیلی مذہبی رہنما کے قتل کے شبے میں 3 افرادگرفتار","https://urdu.geo.tv/latest/387945-","یواے ای میں لاپتہ  اسرائیلی ربی (مذہبی رہنما) کے قتل کے شبے میں 3 افراد کو گرفتار کرلیا گیا۔ اماراتی میڈیا کے مطابق  وزارت داخلہ نے جاری بیان میں تصدیق کی ہے کہ  زوی کوگن کے قتل کے شبے میں 3 افراد کو گرفتار کیا گیا ہے۔ اماراتی وزارت داخلہ نے گرفتار کیے گئے مشتبہ افراد کے بارے میں کوئی معلومات فراہم نہیں کیں۔ اسرائیلی میڈیا کے مطابق مقتول یہودی ربی زوی کوگن کے پاس یورپی ملک مالدووا کی شہریت بھی تھی اماراتی وزارت داخلہ کا کہنا ہے کہ سوسائٹی کو غیر مستحکم  کرنے کی کسی بھی کوشش کے خلاف تمام قانونی اختیارات استعمال کیے جائیں گے۔ خیال رہے کہ آرتھوڈوکس یہودی تنظیم کے لیےکام کرنے والا ربی زوی کوگن جمعرات کو دبئی میں لاپتہ ہوا تھا۔ اسرائیلی میڈیا کے مطابق زوی کوگن کے پاس یورپی ملک مالدووا کی شہریت بھی تھی، زوی کوگن نے مالدووا کے پاسپورٹ پر دبئی کا سفر کیا تھا، زوی کوگن کے قتل کی تحقیقات متحدہ عرب امارات، اسرائیل اور  مالدووا حکام کر رہےہیں۔ اسرائیلی وزیر اعظم کے دفتر اور اسرائیلی وزارت خارجہ نے مشترکہ بیان میں کہا تھا کہ  کوگن کا قتل ایک مجرمانہ اور یہود مخالف دہشت گردی کا واقعہ ہے، اسرائیلی ریاست مجرموں کو انجام تک پہنچانےکے لیے ہر اقدام کرےگی۔","world"
"195","’بیروت کے بدلے تل ابیب‘، حزب اللہ دن بھر  اسرائیل پر راکٹ برساتی رہی","https://urdu.geo.tv/latest/387936-","  گزشتہ روز لبنانی دارالحکومت بیروت پر اسرائیلی فضائی حملوں کے جواب میں آج صبح سے اسرائیلی دارالحکومت تل ابیب سمیت شمالی و وسطی اسرائیل حزب اللہ کے راکٹ حملوں کی زد میں ہے۔ عرب میڈیا کے مطابق آج صبح سے ہی حیفا، نھاریا اور دار الحکومت تل ابیب سمیت شمالی اور  وسطی اسرائیل کے علاقوں پر حزب اللہ راکٹ برساتی رہی۔ آج حزب اللہ کی جانب سے سماجی رابطے کے پلیٹ فارم ٹیلی گرام پر ایک پوسٹر بھی جاری کیا گیا جس میں کہا گیا تھا کہ ’بیروت کے بدلے تل ابیب‘۔ اسرائیلی میڈیا کے مطابق صبح سے اب تک اسرائیل میں 500 مرتبہ سے زائد راکٹ حملوں سے خبردار کرنے والے سائرن بج چکے ہیں۔ حزب اللہ کے راکٹ حملوں کے نتیجے میں صبح سے اب تک 40 لاکھ سے زائد اسرائیلی میزائل شلیٹرز میں پناہ لے چکے ہیں۔ اسرائیلی میڈیا کے مطابق صبح سے اب تک حزب اللہ کی جانب سے 40 سے زائد حملے کیے جاچکے ہیں، جن میں حزب اللہ نے مجموعی طور پر 300 سے زائد رکٹ اور میزائل اسرائیل پر داغے جبکہ لبنان کی سرحد کے اندر کارروائی کرنے والے اسرائیلی فوجیوں پر بھی راکٹ داغے گئے۔ خیال رہے کہ گزشتہ دنوں حزب اللہ کے سربراہ نعیم قاسم نے اپنے خطاب میں کہا تھا کہ بیروت پر حملوں کے بعد اسرائیل کو تل ابیب پر حملوں کے لیے تیار رہنا چاہیے۔ اسرائیل ہمیں شکست دے سکتا ہے اور نہ ہی ہم پر شرائط لاگو کرسکتا ہے: نعیم قاسم کا بیان حزب اللہ نے تل ابیب میں اسرائیلی فضائی اڈے کو کروز میزائلوں سے نشانہ بنایا ","world"
"196","دبئی میں لاپتہ اسرائیلی مذہبی رہنما کی لاش مل گئی","https://urdu.geo.tv/latest/387937-","  دبئی میں جمعرات سے لاپتہ اسرائیلی ربی (مذہبی رہنما) کی لاش مل گئی۔ عرب میڈیا کے مطابق اسرائیلی وزیر اعظم کے دفتر اور اسرائیلی وزارت خارجہ نے اعلان کیا کہ ربی زوی کوگن کی لاش مل گئی ہے۔اسرائیلی اور اماراتی حکام نے قتل کی تحقیقات شروع کر دی ہیں۔ بیان میں کہا گیا ہےکہ کوگن کا قتل ایک مجرمانہ اور یہود مخالف دہشت گردی کا واقعہ ہے، اسرائیلی ریاست مجرموں کو انجام تک پہنچانےکے لیے ہر اقدام کرےگی۔ اسرائیلی میڈیا کے مطابق مقتول یہودی ربی زوی کوگن کے پاس یورپی ملک مالدووا کی شہریت بھی تھی۔ زوی کوگن نے مالدووا کے پاسپورٹ پر دبئی کا سفر کیا تھا۔  یو اے ای میں مالدووا کا سفارت خانہ بھی قتل کی تحقیقات میں شامل ہوگیا ہے۔ اماراتی وزارت داخلہ اور اسرائیلی وزیراعظم کے دفتر نےگزشتہ روز زوی گوکن کے لاپتہ ہونے کا بتایا تھا۔","world"
"197","بھارت: انتہاپسندوں کا مندر کی جگہ مسجدکی تعمیرکا دعویٰ، سروےکیخلاف مظاہرے میں 3 افراد ہلاک","https://urdu.geo.tv/latest/387931-","بھارتی ریاست اترپردیش کے شہر سنبھل میں ہندو انتہاپسندوں نے ایک اور مسجد کی جگہ ہندو مندر ہونےکا دعویٰ کیا ہے جس پر علاقے میں شدید احتجاج جاری ہے اور پولیس سے جھڑپوں میں 3 افراد ہلاک ہوگئے۔ بھارتی میڈیا کے مطابق مقامی عدالت میں ہندو انتہا پسندوں کی جانب سے دائر درخواست میں دعویٰ کیا گیا تھا کہ سنبھل میں واقع شاہی جامع مسجد ہری ہر کا مندر تھا جسے مغل حکمران بابر نے 1529 میں منہدم کرکے اس کی جگہ پر مسجد کی تعمیر کرائی تھی۔ رپورٹ کے مطابق عدالتی حکم پر مسجد کے سروے کے لیے محکمہ آثار قدیمہ  کی ٹیم پولیس کی بھاری نفری کے ہمراہ پہنچی تو علاقہ مکین مشتعل ہوگئے اور احتجاج شروع کردیا۔ رپورٹ کے مطابق مشتعل مظاہرین نے عملے پر پتھراؤ کیا اور گاڑیوں کو آگ لگا دی، اس دوران  پولیس کی جانب سے مظاہرین پر فائرنگ، لاٹھی چارج اور  آنسو گیس شیلنگ کی گئی۔ جھڑپوں میں 3 افراد ہلاک اور  پولیس اہلکاروں سمیت 24 سے زائد زخمی ہوگئے۔ پولیس نے خواتین سمیت 20 سے زیادہ مظاہرین گرفتار کرلیے۔ کشیدگی بڑھنے پر علاقے میں اضافی نفری تعینات کرکے انٹرنیٹ سروس معطل کردی گئی اور  اسکول  بند کر دیےگئے۔","world"
"198","گوگل میپ کے کلیئر دکھائے راستے پر جاتے ہوئے گاڑی زیر تعمیر پل سے گرگئی، 3 افراد ہلاک","https://urdu.geo.tv/latest/387930-","بھارت: گوگل میپ کے بتائے گئے راستے پر سفر کرنے والی گاڑی کے زیر تعمیر پل سے گرنے سے 3 افراد ہلاک ہوگئے۔ بھارتی میڈیا کے مطابق گزشتہ شب بدایوں شہر سے فرید پور قصبے کی طرف جاتی گاڑی  بریلی میں رام گنگا ندی پر زیر تعمیر پُل سے نیچے جا گری۔ 50 فٹ کی بلندی سے گرنے پر گاڑی میں سوار 2 بھائیوں سمیت 3 نوجوان موقع پر ہی ہلاک ہوگئے۔ اہلخانہ کے مطابق نوجوان گوگل میپ کی رہنمائی میں سفر کر رہے تھے، جی پی ایس نے پُل کا راستہ کلیئر دکھایا لیکن آگے جا کر پُل موجود نہیں تھا۔ اہلخانہ کا کہنا ہے کہ انتظامیہ نے زیر تعمیر پُل پر کوئی رُکاوٹ لگائی ہوتی تو افسوس ناک حادثہ پیش نہ آتا، پولیس کے مطابق حادثے کی مزید تحقیقات جاری ہیں۔ 49 سالہ آر چندراسکھار نامی شخص کا کہنا ہے کہ راستے بتانے والی مقبول ترین ایپ گوگل نے ان کی ازدواجی زندگی کو برباد کر دیا ہے۔ گوگل میپ کا استعمال پوری دنیا میں ہی کیا جاتا ہے لیکن اکثر آپ لوگوں نے بھی یہ تجربہ کیا ہوگا کہ گوگل میپ آپ کو ان راستوں تک بھی پہنچا دیتا ہے جو بند ہوتے ہیں ","world"
"199","اسرائیل نے لبنانی فوج کے اڈے کو نشانہ بنانے پر معافی مانگ لی","https://urdu.geo.tv/latest/387928-","تل ابیب: اسرائیلی فوج نے جنوبی لبنان میں لبنانی فوجی اڈے کو نشانہ بنانے پر معافی مانگ لی۔ لبنانی فوجی اڈے پر اسرائیلی حملے میں ایک فوجی ہلاک اور 18 زخمی ہوئے تھے۔ اسرائیلی فوج کے بیان کے مطابق واقعہ ایک ایسے مقام پر پیش آیا جہاں پہلے سے حزب اللہ سے لڑائی جارہی تھی۔ بیان میں مزید کہا گیا کہ اسرائیلی فوج اس حادثے پر افسوس کا اظہار کرتی ہے اور وضاحت کرتی ہے کہ وہ لبنانی فوج کے خلاف نہیں بلکہ صرف حزب اللہ کے خلاف لڑرہی ہے۔ اسرائیلی فوج کے مطابق اس حادثے کی مزید تحقیقات کی جارہی ہیں۔ اس سے قبل لبنانی فوج کے بیان میں کہا گیا تھا کہ اسرائیل نے جنوبی لبنان کے علاقے ال امیریہ میں لبنانی فوج کے اڈے پر حملے کیا جس سے ایک اہلکار ہلاک اور 18 زخمی ہوگئے جبکہ فوجی اڈے کو بھی نقصان پہنچا۔ 71  سالہ زیوو ایرلک اسرائیلی فوج کے ساتھ لبنان کے ایک قدیم قلعے کا معائنہ کرنے کیلئے غیر قانونی طور پر لبنان میں داخل ہوا تھا حزب اللہ نے تل ابیب میں اسرائیلی فضائی اڈے کو کروز میزائلوں سے نشانہ بنایا ","world"
"200","دنیا کا سب سے لمبا جانور خطرے سے دوچار نسل کی فہرست میں شامل","https://urdu.geo.tv/latest/387900-","امریکی وائلڈ لائف حکام کی جانب سے زرافے کی نسل کے حوالے سے ایک اہم انکشاف کیا گیا ہے۔ غیر ملکی میڈیا کے مطابق یو ایس فش اینڈ وائلڈ لائف سروس نے بتایا کہ زرافے کی آبادی خطرناک شرح سے کم ہو رہی ہے، جس کیلئے انہوں نے زرافے کی کئی نسلوں کو بچانے کیلئے تجویز پیش کی ہیں۔ میڈیا رپورٹس کے مطابق ایسا پہلی بار ہو رہا ہے کہ  افریقا سے تعلق رکھنے والے  زرافے کو  خطرے سے دوچار ہونے والی نسل کے ایکٹ کے تحت وفاقی تحفظ حاصل کیا جائے گا۔ زرافے کی نسل خطرے سے دوچار کیوں؟ امریکی وائلڈ لائف حکام نے بتایا کہ رہائش گاہ میں کمی، غیر قانونی شکار، شہری آبادکاری اور موسمیاتی تبدیلیوں کی وجہ سے پیدا ہونے والی خشک سالی  زرافے کی نسل کو معدومیت کی جانب لے جا رہی ہے۔   اس حوالے سے یو ایس فش اینڈ وائلڈ لائف سروس کی ڈائریکٹر مارتھا ولیمز نے ایک بیان میں کہا کہ زرافے کے لیے وفاقی تحفظات ایک کمزور نسل کے تحفظ، حیاتیاتی تنوع کو فروغ دینے، ماحولیاتی نظام کی صحت کو سپورٹ کرنے، جنگلی حیات کی اسمگلنگ سے نمٹنے اور پائیدار معاشی طریقوں کو فروغ دینے میں مدد کریں گے۔ انہوں نے کہا کہ اس طرح سے زرافے کی نسل کو تحفظ مل سکے گا جبکہ  یہ عمل اس بات کو بھی یقینی بناتا ہے کہ امریکا ان کے زوال میں مزید تعاون نہ کرے۔ امریکا زرافے کی نسل کو خطرے میں کیسے ڈال رہا ہے؟ میڈیا رپورٹس کے مطابق 2018 کی ایک رپورٹ میں بتایا گیا ہے کہ امریکا زرافے کے اعضا اور مصنوعات کے لیے ایک اہم مارکیٹ بن گیا ہے، امریکی شکاری زرافوں کو مارنے اور جسم کے اعضا واپس لانے کے لیے افریقا کا رخ کرتے ہیں۔","world"
"201","ایلون مسک کی دولت ریکارڈ 348 ارب ڈالرز تک پہنچ گئی","https://urdu.geo.tv/latest/387907-","ایلون مسک کی دولت ریکارڈ 347.8 ڈالرز کے ہندسے کو چھونے میں کامیاب ہوگئی ہے۔ ایسا ان کی کمپنی ٹیسلا کے حصص کی قیمتوں میں اضافہ سے ہوا ہے۔ امریکی صدارتی انتخابات میں ڈونلڈ ٹرمپ کی کامیابی کے بعد سے ایلون مسک کی دولت میں نمایاں اضافہ ہوا ہے۔ اس سے قبل نومبر 2021 میں ایلون مسک کی دولت 340 ارب ڈالرز تک پہنچی تھی جو ایک ریکارڈ تھی۔ ایلون مسک کی دولت میں سالانہ 110 فیصد کی اوسط سے اضافہ ہو رہا ہے۔ مگر اب انہوں نے اپنا ہی ریکارڈ توڑ دیا ہے۔ 53 سالہ ایلون مسک دنیا کے ابھی تک واحد شخص ہیں جن کی دولت نے 300 ارب ڈالرز کے ہندسے کو چھوا ہے۔ واضح رہے کہ ایلون مسک ٹیسلا کے 21 فیصد حصص کے مالک ہیں اور ان کی مجموعی دولت کا 68 فیصد حصہ بھی اسی کمپنی کے حصص سے منسلک ہے۔ ستمبر 2024 میں انفارما کنکٹ اکیڈمی کی ایک رپورٹ میں بتایا گیا تھا کہ ایلون مسک کی دولت میں سالانہ 110 فیصد کی اوسط سے اضافہ ہو رہا ہے۔ رپورٹ میں بتایا گیا کہ اگر یہ سلسلہ برقرار رہا تو ایلون مسک 2027 میں ٹریلین ائیر یا ایک ہزار ارب ڈالرز کے مالک پہلے فرد ہوں گے۔","world"
"202","صیہونی فوج کے لبنان پر فضائی حملے میں 24 افراد شہید، حزب اللہ کا کروز میزائل سے جوابی وار","https://urdu.geo.tv/latest/387864-","  اسرائیلی فوج نے لبنان کے مشرقی علاقوں میں فضائی حملے کرتے ہوئے مزید  24 افراد کو شہید کردیا۔ غیر ملکی میڈیا کے مطابق اسرائیل کی جانب سے غزہ اور لبنان پر فضائی حملے کیے جا رہے ہیں جہاں روزانہ کی بنیاد پر لوگ شہید ہو رہے ہیں۔ میڈیا رپورٹس کے مطابق اسرائیلی فوج نے لبنان کے مشرقی علاقوں پر فضائی حملے کیے جس کے نتیجے میں مزید 24 افراد شہید اور 45 افراد زخمی ہوگئے جبکہ حزب اللہ نے بھی تل ابیب میں اسرائیلی فضائی اڈے کو کروز میزائلوں سے نشانہ بنایا۔ دوسری جانب غزہ پر اسرائیلی حملوں میں مزید 30 سے زیادہ فلسطینی شہید ہوگئے اور بمباری سے مسجد بھی شہید کردی گئی جبکہ اسرائیلی حملوں سے ایک اسرائیلی یرغمالی بھی مارا گیا۔ ادھر عالمی فوجداری عدالت نے  اسرائیلی وزیراعظم نیتن یاہو کی گرفتاری کا وارنٹ جاری کردیا، یورپی یونین خارجہ پالیسی چیف  کا کہنا ہے تمام رکن ممالک آئی سی سی فیصلے پر عملدرآمد کے پابند ہیں۔ غزہ کی محکمہ صحت نے اگلے 24 گھنٹوں میں ایندھن کی کمی کے باعث اسپتال کے بند ہونے کا خدشہ ظاہر کردیا سینئر حزب اللہ کمانڈر علی موسیٰ دقدوق کو حالیہ فضائی حملے میں نشانہ بنایا گیا: امریکی میڈیا ","world"
"203","اسرائیلی وزیراعظم، فوج اور انٹیلیجنس ایجنسیز میں اختلافات منظر عام پر آگئے","https://urdu.geo.tv/latest/387858-","اسرائیلی وزیراعظم، فوج اور اسرائیلی انٹیلیجنس ایجنسیوں میں اختلافات منظرعام پر آگئے۔ نیتن یاہو نے ویڈیو  بیان جاری کرتے ہوئے کہا کہ فوج نے اہم معلومات کی مجھ تک رسائی روکی۔ نیتن یاہو نے کہا کہ مجھے اندھیرے میں نہیں رکھا جانا چاہیے تھا، اسرائیلی وزیراعظم نے کہا یہ پہلی دفعہ نہیں کہ معلومات کی رسائی روکی گئی ہو۔ دو دن قبل نتین یاہو کے قریبی ساتھی پر معلومات لیک کرنے پر فرد جرم عائد کی گئی تھی۔ نیتن یاہو نے الزام لگایا کہ معلومات لیک کیس کے ملزم کے ساتھ دہشتگردوں جیسا سلوک کیا گیا ہے۔ ","world"
"204","ٹرمپ کے ساتھی کی نیتن یاہو کی گرفتاری  پر  برطانیہ کو معیشت کی  تباہی کی دھمکی","https://urdu.geo.tv/latest/387857-","امریکا کے نومنتخب صدر ڈونلڈ ٹرمپ کے قریبی ساتھی سینیٹر لنزی گراہم نے برطانوی وزیراعظم کو دھمکی دیتے ہوئے کہا ہے کہ اگر اسرائیلی وزیراعظم نیتن یاہو کو گرفتار کیا تو برطانیہ کی معیشت تباہ کردیں گے۔ سینیٹر لنزی گراہم نے برطانیہ کے وزیراعظم کئیر اسٹارمر پر واضح کیا کہ انٹرنیشنل کرمنل کورٹ کے حکم پر عمل کرنے والے ممالک کو اقتصادی نتائج بھگتنا پڑیں گے۔ عالمی فوجداری عدالت (ICC) سے اسرائیلی وزیراعظم نیتن یاہو اور ان کے سابق وزیر دفاع یوواف گیلنٹ کے وارنٹ گرفتاری جاری ہونے کے بعد برطانوی وزیراعظم کئیر اسٹارمر نے واضح کیا تھا کہ برطانیہ کو قانونی ذمہ داریاں ادا کرنا ہوں گی۔ عالمی عدالت سے وارنٹ گرفتار ی کے بعد مقبوضہ فلسطینی علاقوں میں نسل کشی کے مرتکب  دونوں اسرائیلی رہنماؤں کی حیثیت مفرور مجرموں کی ہوگئی عدالتی فیصلے پر  یورپی یونین خارجہ پالیسی چیف جوزف بوریل نے بھی کہا تھا کہ تمام رکن ممالک آئی سی سی کے فیصلے پر عمل درآمد کے پابند ہیں۔ خیال رہے کہ بین الاقوامی فوجداری عدالت کی جانب سےدونوں  اسرائیلی رہنماؤں کے خلاف وارنٹ گرفتاری جاری ہونے کے بعد معاہدہ روم کے تحت آئی سی سی میں شامل تمام 124 ملک انہیں گرفتار کرنے کے پابند ہو گئے ہیں۔ مقبوضہ فلسطینی علاقوں میں نسل کشی کے مرتکب قرار پانے کے بعد ان دونوں کی حیثیت مفرور مجرموں کی ہوگئی ہے۔ کینیڈا نے کہا ہے کہ وہ آئی سی سی کے حکم کا احترام کرتا ہے، یورپی یونین کے خارجہ پالیسی سربراہ کا کہنا ہے کہ تمام 27 رکن ممالک آئی سی سی کا حکم ماننے کے پابند ہیں۔ اٹلی اور نیدرلینڈز نے کہا ہے کہ نیتن یاہو اور گیلنٹ اگر اُن کے ملک آئے تو گرفتار کر لیے جائیں گے۔ ","world"
"205","برطانیہ میں طوفان  کے باعث ہزاروں گھر بجلی سے محروم، مختلف حادثات میں 2 افراد ہلاک","https://urdu.geo.tv/latest/387847-","برطانیہ میں طوفان  کے باعث ہزاروں گھر بجلی سے محروم ہوگئے، مختلف حادثات میں 2 افراد ہلاک ہوگئے۔ طوفان برٹ برطانیہ سے ٹکرا گیا ہے، ساحلی علاقوں میں 70 میل فی گھنٹہ کی رفتار سے ہوا چل رہی ہے۔ مختلف حادثات میں 2 افراد ہلاک اور ہزاروں گھر بجلی سے محروم ہوگئے۔ انگلینڈ اور ویلز میں 4 ہزار سے زائد عمارتیں بجلی سے محروم ہوگئیں۔ برطانوی میڈیا کے مطابق درجہ حرارت میں اضافے، برف پگھلنے اور  تیز ہوا کے سبب سیلاب کا  بھی خدشہ ہے۔ محکمہ موسمیات نے 100 سے زائد سیلاب کی وارننگز  اور الرٹ جاری کی ہیں۔ طوفان کے باعث اتوار کو بھی ریل شیڈول متاثر ہے، ویک اینڈ پر 339 ٹرینیں منسوخ ہوگئیں۔ اس کے علاوہ نیو کاسل ائیر پورٹ پر خراب موسم کے سبب پروازیں بھی متاثر ہوئی ہیں۔","world"
"206","ڈونلڈ ٹرمپ نے اسکاٹ بیسنٹ کو وزیر خزانہ نامزد کردیا","https://urdu.geo.tv/latest/387795-","واشنگٹن: نومنتخب امریکی صدر ڈونلڈ ٹرمپ نے اسکاٹ بیسنٹ کو وزیر خزانہ نامزد کردیا۔ میڈیا رپورٹس کے مطابق ٹرمپ نے فنڈ مینیجر اور ارب پتی سرمایہ کار اسکاٹ بیسنٹ کو اپنی کابینہ میں وزیر خزانہ کے طور پر نامزد کیا ہے۔ ڈونلڈ ٹرمپ کی جانب سے یہ نامزدگی اٹارنی جنرل کے لیے نامزد میٹ گیٹز کی دستبرداری کے بعد سامنے آئی ہے۔ رپورٹس کے مطابق 62 سالہ اسکاٹ بیسنٹ انویسٹمنٹ فرم کی اسکوائر کیپیٹل مینجمنٹ کے بانی ہیں اور ان کا شمار ارب پتی سرمایہ کاروں میں ہوتا ہے جب کہ اسکاٹ کی نامزدگی سے توقع کی جارہی ہے کہ وہ اپنے معاشی ایجنڈے میں ٹیرف میں اضافہ کریں گے۔ اسکاٹ بیسنٹ کی نامزدگی پر ٹرمپ نے کہا کہ اسکاٹ کا شمار دنیا کے بڑے بین الاقوامی سرمایہ کاروں، جیو پولیٹیکل اور معاشی اسٹریٹیجسٹ میں کیا جاتا ہے، وہ امریکا کو ایک نئے سنہرے دور میں لے جانے کے لیے میری رہنمائی کریں گے۔ گیٹز پر جنسی بدسلوکی اور دیگر مبینہ جرائم کا الزام ہے، وہ اِن الزامات کو مسترد کر چکے ہیں ان کی مجوزہ کابینہ کے وزیر دفاع، اٹارنی جنرل، وزیر صحت و انسانی خدمات اور وزیر حکومتی کارکردگی پر بھی مختلف قسم کی جنسی بدسلوکیوں کے الزامات ہیں ","world"
"207","امریکی میڈیا کا شام پر اسرائیلی بمباری میں سینئر حزب اللہ کمانڈر کی شہادت کا دعویٰ","https://urdu.geo.tv/latest/387791-","امریکی میڈیا نے شام پر اسرائیل کی بمباری میں سینئر حزب اللہ کمانڈر کی شہادت کا دعویٰ کیا ہے۔ امریکی میڈیا کا کہنا ہے کہ سینئر حزب اللہ کمانڈر علی موسیٰ دقدوق کو حالیہ فضائی حملے میں نشانہ بنایا گیا۔ امریکی میڈیا کے مطابق علی موسیٰ دقدوق 2007 میں عراق میں امریکی فوج پر حملےمیں ملوث تھے، کربلا میں امریکی بیس پر حملے میں 5 امریکی فوجی ہلاک ہو گئے تھے۔ میڈیا رپورٹس میں بتایا گیا ہے کہ حملے کے بعد امریکی فورسز نے علی موسیٰ دقدوق کو حراست میں لیا تھا لیکن عراق سے امریکی فوج کے انخلا کے بعد عراقی حکومت نے دقدوق کو رہا کر دیا تھا۔ امریکی میڈیا نے شام پر اسرائیلی حملے میں حزب اللہ کمانڈر موسیٰ دقدوق کی شہادت کا دعویٰ کیا ہے تاہم حزب اللہ نے سینئر کمانڈر کی شہادت کی تصدیق نہیں کی۔","world"
"208","غربت ایسی فرش پر سو کر بچپن گزرا اور طاقت ایسی آج ٹرمپ فون سن رہا ہے","https://urdu.geo.tv/latest/387787-","کراچی: غربت ایسی کہ فرش پر سو کر بچپن گزرا اور طاقت یہ کہ آج نو منتخب امریکی صدر ڈونلڈ ٹرمپ ان کا فون سن رہا ہے، ٹیلی ویژن تھا نہ گاڑی، کمپیوٹر یا انٹرنیٹ تو دور کی بات فون تک رسائی نہیں تھی، 2 کمروں کے گھر میں پرورش ہوئی لیکن  آج سیلیکون ویلی کی سب سے طاقتور شخصیت ہیں جن کی دولت 3 کھرب 61 ارب روپے ہے، ہندوستان کے شہر چنئی سے اٹھے اور  آج گوگل کی سرپرست کمپنی الفابیٹ کے سی ای او ہیں۔ ’زندگی وہ نہیں جو خدا نے دی، زندگی وہ جو آپ بناتے ہیں‘، اسے حقیقت میں ڈھالنے والے یہ ہیں سندر پچائی جن کی ماں اسٹینو گرافر اور  والد الیکٹریکل انجینئر تھے۔ اسٹینفورڈ یونیورسٹی میں داخلہ ملنے کے بعد پہلی بار جہاز میں سفر کیا، انڈین انسٹیٹیوٹ آف ٹیکنالوجی کھڑاگ پور میں دورانِ تعلیم کلاس فیلو انجلی سے قربت ہوئی، وہی شریکِ حیات ٹھہریں جن سے ان کی 2 اولادیں ہیں۔   ہندوستانی ریاست تامل ناڈو میں 1972ء میں 2 کمروں کے گھر میں پیدا ہونے والا اور چھوٹے بھائی کے ساتھ فرش پر سونے والا سندر پچائی آج  سیلیکون ویلی کی سب سے طاقت ور شخصیات میں سے ایک ہیں اور  امریکا کے نو منتخب صدر ڈونلڈ ٹرمپ کو ان کے صدر منتخب ہونے پر فون کر کے مبارکباد دے رہے ہیں۔ گوگل کی سرپرست کمپنی الفابیٹ کے چیف ایگزیکٹیو (سی ای او) سندر پچائی نے اپنی ابتدائی تعلیم چنئی سے ہی حاصل کی، وہ اپنے اسکول کی کرکٹ ٹیم کے کپتان بھی رہے۔ ایک اندازے کے مطابق پچائی کی دولت 3 کھرب61 ارب روپے (1 ارب 30 کروڑ ڈالرز) ہے۔ سی این این اور دیگر میڈیا رپورٹس کے مطابق پچائی چنئی میں پلے بڑھے، ان کی پرورش انتہائی سادگی کے ساتھ ہوئی، پچائی کے پاس اکیلے خود کے لیے کوئی کمرا نہیں تھا بلکہ اپنے چھوٹے بھائی کے ساتھ ایک کمرے میں فرش پر سوتے تھے، ان کے گھر والوں کے پاس نہ تو ٹیلی ویژن تھا اور نہ ہی گاڑی، کمپیوٹر یا انٹر نیٹ کو چھوڑیں، فون تک بہت کم رسائی تھی۔ پچائی خاندان نے ٹیلی فون کے لیے 5 سال تک انتظار کیا، ان کی عمر اس وقت 12 سال تھی۔ اسٹینفورڈ یونیورسٹی میں داخلہ ملنے کے بعد پہلی بار جہاز میں سفر کیا، یہ ان کی پرورش تھی جس نے انہیں یہ دکھانے میں مدد کی کہ ٹیکنالوجی کتنی طاقتور ہو سکتی ہے۔ پچائی نے اسٹینفورڈ سے انجینئرنگ میں ماسٹرز کیا اور بعد میں یونیورسٹی آف پنسلوینیا کے وارٹن اسکول سے ایم بی اے کیا، پچائی نے 2004میں گوگل میں شامل ہونے سے پہلے اپلائیڈ میٹریلز اور میک کینسی میں کام کیا، وہاں انہوں نے کروم کی نگرانی، گوگل کے پروڈکٹ چیف اور اینڈرائیڈ آپریٹنگ سسٹم کے سربراہ سمیت متعدد کردار ادا کیے، وہ 2015 میں سی ای او بنے۔ انہوں نے میٹلرجیکل انجینئرنگ کی تعلیم انڈین انسٹیٹیوٹ آف ٹیکنالوجی کھڑاگ پور سے حاصل کی، پچائی کو 2016 اور 2020 میں ٹائم میگزین کی 100 بااثر شخصیات کی سالانہ فہرست میں شامل کیا گیا، انہیں 2024 میں ٹائم میگزین 100 اے آئی کی فہرست میں بھی شامل کیا گیا۔ 2022 میں پچائی کو بھارتی حکومت نے ملک کے تیسرے بڑے اعزاز پدم بھوشن سے نوازا۔","world"
"209","غزہ پر اسرائیلی بمباری سے مزید 38 فلسطینی شہید","https://urdu.geo.tv/latest/387779-","  غزہ پر اسرائیلی بمباری سے مزید 38 فلسطینی شہید ہوگئے۔ غزہ کے محکمہ صحت نے  اگلے 24 گھنٹوں میں ایندھن کی کمی کے باعث اسپتال کے بند ہونے کا خدشہ ظاہر کردیا ہے۔ دوسری جانب لبنان کے علاقے بعلبک میں اسرائیلی حملے سے 47 شہری  شہید جبکہ طائر شہر  پر حملے میں  طبی عملے کے 5 ارکان شہید ہوگئے، اٹلی سے تعلق رکھنے والے 4 اقوام متحدہ امن فوج کے اہلکار  بھی زخمی ہوئے۔ اس کے علاوہ حزب اللہ  نے بھی اسرائیل پر جوابی حملے کیے جس کے نتیجے میں میزائل حملے میں  ایک اسرائیلی فوجی ہلاک ہوگیا۔ واضح رہے کہ اسرائیل کے حملوں سے شہید فلسطینیوں کی تعداد 44 سے تجاوز کرگئی ہے جس میں بچوں اورخواتین کی بڑی تعداد شامل ہے۔ حزب اللہ کے راکٹ حملے میں ہلاک 27 سالہ شہری برین دیرکتور کی لاش ایک گراؤنڈ سے ملی: اسرائیلی میڈیا 71  سالہ زیوو ایرلک اسرائیلی فوج کے ساتھ لبنان کے ایک قدیم قلعے کا معائنہ کرنے کیلئے غیر قانونی طور پر لبنان میں داخل ہوا تھا ","world"
"210","اسرائیلی فوج کے ہمراہ غیرقانونی طور پر لبنان میں داخل ہونے والا ماہر آثار قدیمہ ہلاک","https://urdu.geo.tv/latest/387769-","لبنان میں غیر قانونی طور پر داخل ہونے والا اسرائیلی ماہرِ آثارِ قدیمہ حزب اللہ کے حملے میں ہلاک ہو گیا۔ 71 سالہ زیوو ایرلک اسرائیلی فوج کے ساتھ لبنان کے ایک قدیم قلعے کا معائنہ کرنے کیلئے غیر قانونی طور پر لبنان میں داخل ہوا تھا۔ برطانوی میڈیا کے مطابق زیوو ایرلک اسرائیل کا ایک معروف مؤرخ بھی تھا۔ وہ اسرائیل کی فوجی وردی میں ملبوس تھا حالانکہ وہ نہ تو فعال ڈیوٹی پر تھا اور نہ ہی ریزرو میں شامل تھا۔ میڈیا رپورٹس کے مطابق اسرائیلی فوج نے لبنان کے اس قدیم مقام کو محفوظ قرار دیا تھا، لیکن دو حزب اللہ فائٹرز نے گروپ پر حملہ کر دیا۔ زیوو ایرلک مقبوضہ مغربی کنارے میں یہودی قابضین کی بستی کا رہائشی اور یہودی تاریخ پر کئی کتابیں لکھ چکا تھا۔ ","world"
"211","نیتن یاہو اور سابق وزیر دفاع کیلئے دنیا تنگ ہوگئی، عالمی عدالت کے ارکان گرفتاری کے پابند","https://urdu.geo.tv/latest/387766-","اسرائیلی وزیراعظم بن یامین نیتن یاہو اور اُن کے سابق وزیر دفاع یوآو گیلنٹ کیلئے دنیا مزید چھوٹی ہو گئی ہے۔ بین الاقوامی فوجداری عدالت کی جانب سے اِن دونوں کے خلاف وارنٹ گرفتاری جاری ہونے کے بعد معاہدہ روم کے تحت  آئی سی سی میں شامل تمام 124 ملک انہیں گرفتار کرنے کے پابند ہو گئے۔ مقبوضہ فلسطینی علاقوں میں نسل کشی کے مرتکب قرار پانے کے بعد ان دونوں کی حیثیت مفرور مجرموں کی ہوگئی ہے۔ کینیڈا نے کہا ہے کہ وہ آئی سی سی کے حکم کا احترام کرتا ہے، یورپی یونین کے خارجہ پالیسی سربراہ کا کہنا ہے کہ تمام 27 رکن ممالک آئی سی سی کا حکم ماننے کے پابند ہیں۔ اٹلی اور نیدرلینڈز نے کہا ہے کہ نیتن یاہو اور گیلنٹ اگر اُن کے ملک آئے تو گرفتار کر لیے جائیں گے۔ بیلجیئم نے تو اقتصادی پابندیوں کا مطالبہ بھی کردیا ہے، برطانیہ نے صرف اتنا کہا ہے کہ وہ آئی سی سی کی آزادی کا احترام کرتا ہے۔ ترکیہ اور عراق نے تمام آزاد ملکوں پر وارنٹ گرفتاری پر عمل درآمد کیلئے زور دیا ہے۔ ","world"
"212","مزید 2 ممالک آئندہ سال شینگن ممالک کا حصہ بننے کو تیار","https://urdu.geo.tv/latest/387745-","بداپیسٹ: مزید 2 ممالک آئندہ برس شینگن ممالک کا حصہ بننے کے لیے تیار ہیں۔ غیر ملکی خبررساں ایجنسی کے مطابق رومانیہ اور بلغاریہ آئندہ سال جنوری میں شینگن ممالک کا حصہ بن جائیں گے۔ ہنگری کے وزیر داخلہ سینڈور پنٹر نے رومانیہ اور بلغاریہ کے ہم منصبوں کے ساتھ ملاقات کے بعد ایک نیوز کانفرنس میں بتایا کہ دونوں ممالک شینگن اسٹیٹس حاصل کرنے کے ایک قدم قریب ہیں۔ ان کا کہنا تھا کہ دونوں ممالک نے مکمل رکنیت حاصل کرنے کے لیے اہم اقدامات کیے ہیں، رومانیہ اور بلغاریہ کو مکمل شینگن ممالک قرار دینے کا فیصلہ اگلے ماہ یورپی یونین کے وزرائے داخلہ اجلاس میں ہوگا۔ فی الحال  رومانیہ اور بلغاریہ صرف اپنے ہوائی اڈوں اور بندرگاہوں کے لیے شینگن علاقے کے رکن ہیں اور  ان کی زمینی سرحدوں پر آزاد آمد رفت کی اجازت نہیں ہے۔ اس وقت 27 ممالک شینگن کی مکمل رکنیت رکھتے ہیں۔","world"
"213","بھارتی شخص نے دوست سے بیوی کا ریپ کروا ڈالا، نازیبا ویڈیوز کے ذریعے لاکھوں روپے کا مطالبہ","https://urdu.geo.tv/latest/387721-","بھارتی  پولیس نے بیوی کا دوست سے ریپ کروانے اور نازیبا ویڈیوز کے ذریعے اسے بلیک میل کرنے والے شخص کو  دوست سمیت گرفتار کر لیا۔ بھارتی میڈیا رپورٹس کے مطابق متاثرہ  خاتون آگرہ کے سیتا نگر  میں مزدوری کرتی ہے جبکہ خاتون کا اپنے شوہر سے  ایک 12 سال کا بیٹا بھی ہے، ملزمان اور خاتون کا نام خفیہ رکھا گیا ہے۔ میڈیا رپورٹس میں بتایا گیا ہے کہ سفاک بھارتی شخص  نے  پہلے اپنے نشئی دوست کو بیوی سے زیادتی کرنےکیلئے قائل کیا اور پھر  زیادتی کے دوران  بیوی کی نازیبا ویڈیوز ریکارڈ کرلیں، بعد ازاں پیسوں کے پجاری شخص نے اہلیہ کو  اس کی نازیبا ویڈیوز  دکھا کر   2  لاکھ بھارتی روپے کا مطالبہ کیا۔   رپورٹ کے مطابق بھارتی شخص نے بیوی کو دھمکی دی کہ اگر  اہلیہ اسے 2 لاکھ بھارتی روپے ادا نہیں کرتی تو وہ اس کی نازیبا ویڈیوز کو آن لائن پوسٹ کردے گا، خاتون نے اپنے شوہر سے ویڈیو وائرل نہ کرنے کی التجا کی لیکن شوہر 2 لاکھ بھارتی روپے کیلئے بضد تھا۔ جس کے بعد متاثرہ خاتون نے پولیس میں شکایت درج کروا دی، متاثرہ خاتون نے پولیس کو بتایا کہ اس  کے شوہر نے اسے نشہ آور چیز پلا اپنے دوست سے زیادتی کروائی اور  ویڈیو بھی بنالی۔ بھارتی پولیس نے مقدمہ درج ہونے کے بعد درندہ صفت شخص کو  دوست سمیت گرفتار کر کے مزید تفتیش شروع کر دی ہے۔","world"
"214","بھارت: اسپتال میں مردہ قرار دیا گیا شخص آخری رسومات سے قبل اچانک زندہ ہوگیا","https://urdu.geo.tv/latest/387700-","بھارت میں ڈاکٹرز کی جانب سے مردہ قرار دیا گیا شخص اپنی آخری رسومات سے قبل اچانک زندہ ہوگیا۔ بھارتی میڈیا کے مطابق ریاست راجستھان سے تعلق رکھنے والے 25 سالہ نوجوان کا نام روہتاش ہے جو قوت گویائی اور سماعت سے محروم ہونے کے ساتھ یتیم خانے میں زندگی گزار  رہا تھا۔ میڈیا رپورٹس کے مطابق روہتاش کی طبیعت خراب ہونے کے سبب اسے علاج کیلئے اسپتال منتقل کیا گیا جہاں ڈاکٹرز نے اسے مردہ قرار دے دیا۔   میڈیا رپورٹس میں بتایا گیا ہے کہ روہتاش  کی لاش کو مردہ خانے میں رکھا گیا اور بعد میں رسمی کارروائی مکمل کرنے کے بعد اسے ایمبولینس کے ذریعے شمشان گھاٹ لے جایا گیا۔ میڈیا رپورٹس کے مطابق جب روہتاش کی لاش کو ہندو رسم و رواج کے مطابق جلانے کیلئے تیاریاں کی ہی جارہی تھیں تو روہتاش اچانک سانس لینے لگا اور  اس کا جسم حرکت کرنے لگا جسے دیکھ کر لوگ خوفزدہ ہوگئے اور روہتاش کو فوری اسپتال لے گئے جہاں آئی سی یو میں کچھ وقت گزارنے کے بعد اس کی طبیعت میں بہتری آگئی اور ڈاکٹرز نے روہتاش کی صحت کو خطرے سے باہر قرار دے دیا۔ میڈیا رپورٹس کے مطابق ضلعی انتظامیہ نے واقعے کی اطلاع ملتے ہی کارروائی کرتے ہوئے 4 ڈاکٹرز کو نوکری سے فارغ کردیا اور معاملے کی تحقیقات کے لیے کمیٹی بھی بنا دی۔","world"
"215","حزب اللہ کے راکٹ حملے میں اسرائیلی شہری ہلاک","https://urdu.geo.tv/latest/387685-","  لبنان کی مزاحمتی تحریک حزب اللہ کے راکٹ حملے میں ایک اسرائیلی شہری ہلاک ہو گیا۔ اسرائیلی میڈیا کے مطابق لبنان سے 10 راکٹ فائر کیے گئے جس میں سے کچھ لببان کی سرحد کے قریب اسرائیلی شہر نہاریہ کے علاقے معالوت میں گرے۔ صیہونی میڈیا کے مطابق حزب اللہ کے راکٹ حملے میں ہلاک 27 سالہ شہری برین دیرکتور کی لاش ایک گراؤنڈ سے ملی۔ اسرائیلی میڈیا کے مطابق حزب اللہ کے حملے میں یہ نہاریہ میں گزشتہ ایک ماہ کے اندر ہونے والی چوتھی اور اکتوبر 2023 سے شروع ہونے والی جنگ میں 48 ویں شہری ہلاکت ہے۔ دوسری جانب سوشل میڈیا پر حزب اللہ کی جانب سے فائر کیے گئے میزائلوں کی ویڈیوز بیھ زیر گردش ہیں جس میں سے کم از کم 3 میزائلوں کو اسرائیل کے فضائی دفاعی نظام کے ذریعے تباہ ہوتے بھی دیکھا جا سکتا ہے۔","world"
"216","چچا کے تھپڑ مارنے پر 3 سالہ بھتیجی جان سے چلی گئی","https://urdu.geo.tv/latest/387679-","بھارت میں ایک انتہائی افسوسناک واقعہ پیش آیا جہاں چچا کے تھپڑ مارنے سے 3 سالہ معصوم بھیتجی جان کی بازی ہار گئی۔ بھارتی میڈیا کے مطابق 3 سالہ بچی ریاست مہاراشٹرا کے شہر تھانے کے علاقے الہاس نگر میں 3 سالہ بچی کے گھر کے پاس سے لاپتہ ہونے کی ایف آئی آر درج کرائی گئی تھی اور بچی کی لاش 21 نومبر کو برآمد ہوئی۔ پولیس نے شک کی بنیاد پر بچی کے 30 سالہ چچا کو حراست میں لیکر تفتیش کی تو دوران تفتیش اس نے بچی کی جان لینے کا اعتراف کیا لیکن ساتھ ہی بتایا کہ اس نے جان بوجھ کر ایسا نہیں کیا۔ بھارتی پولیس کے مطابق ملزم نے بتایا کہ وہ بھتیجی کے ساتھ کھیل رہا تھا کہ اس دوران اس نے بچی کو تھپڑ مارا جس سے اس کا سر کچن کی سلیب سے ٹکرایا اور وہ انتقال کر گئی۔ ملزم کا کہنا ہے کہ واقعے کے بعد وہ بہت ڈر گیا تھا اور اس نے بچی کی لاش کو جلانے کی کوشش کی لیکن پھر لاش جھاڑیوں میں پھینک دی، پولیس نے بچی کی لاش کو پوسٹ مارٹم کے لیے بھیج دیا ہے۔","world"
"217","عالمی جوہری توانائی ایجنسی کے بورڈ آف گورنرز کا اجلاس، ایران کیخلاف قرارداد منظور","https://urdu.geo.tv/latest/387658-","عالمی جوہری توانائی ایجنسی کے 35 ملکی بورڈ آف گورنرز کے اجلاس میں ایران کے خلاف قرارداد منظور کرلی گئی۔ قرارداد امریکا، برطانیہ، فرانس اور جرمنی کی جانب سے پیش کی گئی تھی جبکہ اجلاس کے دوران چین، روس اور برکینا فاسو نے قرارداد کی مخالفت میں ووٹ دیا۔ قرارداد میں آئی اے ای اے بورڈ آف گورنرز نے ایران پر جوہری توانائی ایجنسی سے تعاون پر زور دیا۔ جوہری توانائی ایجنسی میں شامل سفارت کاروں نے دعویٰ کیا کہ کہ قرارداد کا مقصد ایران پر نئی جوہری پابندیوں پر مذاکرات کیلئے دباؤ ڈالنا ہے۔ ","world"
"218","روس کا یوکرینی فوج کے صنعتی کمپلیکس پر جدید ترین میزائل سے حملہ","https://urdu.geo.tv/latest/387657-","روس نے یوکرینی فوج کے صنعتی کمپلیکس پرجدید ترین میزائل ’اوریشنک‘ سے حملہ کردیا۔ روسی میڈیا کا کہنا ہے کہ صنعتی کمپلیکس میں یوکرین اپنا بیلسٹک میزائل نظام تیار کر رہا تھا۔ یوکرینی فوجی صنعتی کمپلیکس پر حملے کے بعد ہنگامی خطاب کرتے ہوئے صدر پیوٹن نے بتایا کہ حملے کیلئے درمیانے فاصلے تک مار کرنے والا بیلسٹک میزائل استعمال کیا گیا، جس پر ہائپر سونک ہتھیارنصب ہوتے ہیں۔ اس میزائل سے یوکرین کے اتحادیوں کو بھی نشانہ بنانے کی دھمکی دیتے ہوئے انہوں نے کہا کہ یہ میزائل ایک سیکنڈ میں 3 کلومیٹر کا فاصلہ طے کرتا ہے، دنیا میں کوئی میزائل دفاعی نظام اسے روک نہیں سکتا۔ یوکرین کے صدر زیلنسکی نے عالمی برادری سے سخت ردعمل کی اپیل کرتے ہوئے کہا کہ روس نے یوکرینی سرزمین کو ہتھیاروں کی تجربہ گاہ سمجھ لیا ہے، روسی میزائل حملے سے جنگ میں مزید اضافہ ہوگا۔ ","world"
"219","ویمن ان جرنلزم کے پریس فریڈم ’کیتھی گینن لیگسی ایوارڈ‘ کیلئے دو ناموں کااعلان","https://urdu.geo.tv/latest/387654-","اس سال ویمن پریس فریڈم کے کیتھی گینن لیگسی ایوارڈ حاصل کرنے والی خواتین صحافیوں کے ناموں کا اعلان کردیا گیا، ایوارڈز کی تقریب 28 نومبر کو لندن میں ہو گی۔ رواں برس ویمن پریس فریڈم کا کیتھی گینن لیگسی ایوارڈ امریکا کی پبلک براڈ کاسٹنگ سروس کی لیلیٰ مولانا اور برطانیہ کے اسکائی نیوز کی صائمہ محسن کو دیا جا رہا ہے۔ لیلیٰ مولانا کو یہ ایوارڈ مشرقِ وسطیٰ کی رپورٹنگ کیلئے اور صائمہ محسن کو سخت حالات میں صحافتی اقدار پر قائم رہنے کیلئے دیا جا رہا ہے۔ صائمہ محسن پاکستان میں امریکی نشریاتی ادارے سی این این کی نامہ نگار بھی رہ چکی ہیں۔ ویمن اِن جرنلزم تنظیم کا کہنا ہے کہ لیلیٰ مولانا اور صائمہ محسن ہمیں دنیا بھر کی اُن خاتون صحافیوں کی یاد دلاتی ہیں جو سچائی کی جستجو جاری رکھے ہوئے ہیں۔","world"
"220","ٹرمپ کی جانب سے اٹارنی جنرل کیلئے نامزد میٹ گیٹز اپنی نامزدگی سے دستبردار","https://urdu.geo.tv/latest/387653-","فلوریڈا کے سابق رکنِ پارلیمنٹ اور ڈونلڈ ٹرمپ کی جانب سے اٹارنی جنرل کے عہدے کیلئے نامزد میٹ گیٹز اپنی نامزدگی سے دستبردار ہو گئے۔ نو منتخب امریکی صدر ڈونلڈ ٹرمپ نے میٹ گیٹز کو اٹارنی جنرل کے عہدے کیلئے نامزد کیا تھا، گیٹز نے سوشل میڈیا پر لکھا کہ اُن کی نامزدگی ""غیر منصفانہ طور پر توجہ ہٹانے والا موضوع بن رہی تھی۔"" امریکی میڈیا کی رپورٹس کے مطابق گیٹز کی دستبرداری رواں ہفتے ری پبلکن سینیٹرز کے ساتھ ملاقاتوں کے بعد ہوئی۔ میڈیا کے مطابق ٹرمپ کی ٹیم یہ اندازہ لگانے کی کوشش کر رہی تھی کہ آیا میٹ گیٹز کو توثیق کیلئے درکار ری پبلکن ارکان کی حمایت حاصل ہو سکے گی یا نہیں۔ خیال رہے کہ گیٹز پر جنسی بدسلوکی اور دیگر مبینہ جرائم کا الزام ہے، وہ اِن الزامات کو مسترد کر چکے ہیں۔ ","world"
"221","امریکی عدالت نے سرچ انجن سے گوگل کی اجارہ داری کے خاتمے کیلئے تجاویز طلب کرلیں","https://urdu.geo.tv/latest/387652-","امریکی وزارتِ انصاف اور بعض ریاستوں کی جانب سے گوگل کے خلاف دائر اینٹی ٹرسٹ مقدمے کے فیصلے کے بعد عدالت نے وہ سرچ انجن کی اجارہ داری کے خاتمے کیلئے حل سے متعلق تجاویز طلب کرلیں۔ امریکی حکومت نے فیڈرل عدالت سے درخواست کی ہے کہ وہ گوگل کو مجبور کرے کہ وہ اپنا کروم ویب براؤزر بیچ دے تاکہ انٹرنیٹ کے شعبے میں مسابقت لائی جا سکے۔ اِس درخواست کی بنیاد فیڈرل عدالت کا یہ فیصلہ ہے کہ گوگل نے آن لائن سرچ میں غیر قانونی اجارہ داری قائم کر رکھی ہے۔ امریکی اخبار نیو یارک ٹائمز کے مطابق کروم کی فروخت کے علاوہ حکومت کی تجویز ہے کہ گوگل کو چوائس دی جائے کہ یا وہ اپنا اسمارٹ فون آپریٹنگ سسٹم اینڈرائڈ بیچ دے یا پھر اینڈرائڈ فونز میں گوگل کی سروسز کو غیر لازمی بنائے۔ حکومت نے عدالت سے یہ بھی کہا ہے کہ وہ گوگل کو ایپل اور دیگر اسمارٹ فون کمپنیوں کے ساتھ ایسے معاہدے کرنے سے روکے جن کے تحت گوگل سرچ انجن کو ترجیح دی جاتی ہے۔ سن 2000 میں مائکروسافٹ کے خلاف ایسے ہی اینٹی ٹرسٹ کیس کے بعد سے یہ کسی بھی ٹیک جائنٹ کے خلاف سب سے اہم تجاویز ہیں۔ اگر عدالت نے ان تجاویز کو مان لیا تو ایپل، ایمازون اور میٹا جیسی دیگر بڑی ٹیک کمپنیوں کے خلاف بھی اینٹی ٹرسٹ کیسز ہو سکتے ہیں۔ ","world"
"222","’دہشتگردی کیخلاف پاکستان کیساتھ کھڑے ہیں‘، ایرانی صدر کا کرم واقعے پر اظہار افسوس","https://urdu.geo.tv/latest/387649-","ایران کے صدر مسعود پزشکیان نے کرم واقعے پر افسوس کا اظہار کرتے ہوئے کہا ہے کہ ایران ماضی کی طرح دہشتگردی سے نمٹنے کیلئے پاکستان کے شانہ بشانہ کھڑا رہے گا۔ اُنہوں نے پاکستان کی حکومت اور عوام خصوصاً کرم کے علاقے میں دہشتگردی کے متاثرین کے سوگوار خاندانوں سے دلی تعزیت کا اظہار کیا۔ ایرانی صدر نے کہا کہ ہر قسم کی دہشتگردی قابل مذمت ہے اور ایران ماضی کی طرح، دہشتگردی کے خلاف جنگ میں پاکستان جیسے برادر اور دوستانہ ملک کے ساتھ کھڑا رہے گا۔ ضلع کرم میں پارا چنار سے پشاور جانے والی گاڑیوں کے قافلے پر اوچت کے مقام پر مسلح افراد کی جانب سے فائرنگ کی گئی، حکام خیال رہے کہ گزشتہ روز ضلع کرم میں پارا چنار سے پشاور جانے والی گاڑیوں کے قافلے پر اوچت کے مقام پر نامعلوم افراد کی جانب سے فائرنگ کی گئی، واقعے میں جاں بحق افراد کی تعداد 42 تک پہنچ گئی۔ وزیرقانون خیبرپختونخوا آفتاب عالم نے جیونیوز سے گفتگو میں بتایا کہ واقعےمیں کوئی مقامی گروپ ملوث نہیں، دہشتگرد تنظیم کی جانب سے فائرنگ کی گئی ہے، واقعے کی مزید تحقیقات جاری ہیں۔ ","world"
"223","نیدرلینڈز کے بعد ایک اور ملک نے نیتن یاہو کی گرفتاری کا عندیہ دے دیا","https://urdu.geo.tv/latest/387639-","عالمی فوجداری عدالت کی جانب سے اسرائیلی وزیر اعظم کے وارنٹ گرفتاری جاری ہونے کے بعد اٹلی نے بھی نیتن یاہو کی گرفتاری کا عندیہ دے دیا۔ غیر ملکی خبررساں ایجنسی کے مطابق اطالوی وزیر دفاع نے کہا ہے کہ اگر نیتن یاہو اٹلی آتے ہیں تو اٹلی کو انہیں گرفتار کرنا ہوگا۔ اس سے قبل نیدرلینڈز کی جانب سے بھی اسرائیلی وزیر اعظم کی گرفتاری کے حوالے سے بیان دیا گیا تھا۔ غیر ملکی خبررساں ایجنسی کے مطابق نیدر لینڈز کے وزیر خارجہ نے کہا ہے کہ ضرورت پڑنے پر عالمی فوجداری عدالت (آئی سی سی) کے جاری کردہ نیتن یاہو کے گرفتاری وارنٹ پرعمل کرنے کے لیے تیار ہیں۔ انہوں نے کہا کہ اگر  نیتن یاہو نے  نیدرلینڈز میں قدم رکھا تو انہیں گرفتار کرلیا جائے گا۔ خیال رہے کہ عالمی فوجداری عدالت نے اسرائیلی وزیر اعظم بنیامین نیتن یاہو کے وارنٹ گرفتاری جاری کردیے ہیں۔ غیر ملکی خبررساں ایجنسی کے مطابق اسرائیلی وزیر اعظم پر جنگی جرائم کے ارتکاب کا الزام ہے۔ عالمی فوجداری عدالت نے جنگی جرائم کے ارتکاب کے الزام میں سابق اسرائیلی وزیر دفاع یواف گیلنٹ کے وارنٹ گرفتاری بھی جاری کیے ہیں۔ غیر ملکی خبررساں ایجنسی کے مطابق اسرائیلی وزیر اعظم پر جنگی جرائم کے ارتکاب کا الزام ہے۔ عالمی فوجداری عدالت نے اسرائیلی وزیر اعظم بنیامین نیتن یاہو کے وارنٹ گرفتاری جاری کردیے ہیں۔ ","world"
"224","نیتن یاہو کے وارنٹ جاری کرنے کے عدالتی فیصلے کا احترام کرنا چاہیے، یورپی یونین ","https://urdu.geo.tv/latest/387633-","  یورپی یونین خارجہ پالیسی چیف جوزف بوریل نے اسرائیلی وزیر اعظم نیتن یاہو کے وارنٹ گرفتاری  جاری ہونے پر بیان دیتے ہوئے کہا ہے کہ عدالت کے فیصلے کا احترام کرنا چاہیے۔ جوزیف بوریل نے کہا کہ عالمی فوجداری عدالت (آئی سی سی) کا اسرائیلی وزیر اعظم نیتن یاہو اور سابق اسرائیلی وزیر دفاع یواف گیلنٹ کے وارنٹ گرفتاری جاری کرنے کا فیصلہ سیاسی نہیں ہے۔ انہوں نے کہا کہ عدالتی فیصلے کا نفاذ یورپی یونین کے تمام ممالک پر لازم ہے۔ خیال رہے کہ نیدرلینڈز کے وزیر خارجہ پہلے ہی اسرائیلی وزیر اعظم کی گرفتاری کا عندیہ دے چکے ہیں۔ اسرائیلی وزیر اعظم کے وارنٹ جاری ہونے پر فلسطینی مزاحمتی تنظیم حماس نے بھی اپنے بیان میں عالمی فوجداری عدالت کی فیصلے کاخیرمقدم کرتے ہوئے کہا ہے کہ عدالت احتساب کا دائرہ اسرائیل کے تمام مجرم رہنماؤں تک بڑھائے۔ نیتن یاہو کے وارنٹ گرفتاری پر فرانس کی وزارت خارجہ کی جانب سے کہا گیا کہ فرانس کا ردعمل عدالت کےاصولوں کےمطابق ہوگا۔ نیتن یاہو کے وارنٹ گرفتاری پر اردن کے وزیر خارجہ نے ردعمل دیتے ہوئے کہا کہ نیتن یاہو اور گیلنٹ کی گرفتاری کے آئی سی سی کے فیصلے پر عمل اور اس کا احترام ہونا چاہیے، فلسطین کے لوگ انصاف کے حق دار ہیں۔ خیال رہے کہ عالمی فوجداری عدالت نے آج اسرائیلی وزیر اعظم بنیامین نیتن یاہو کے وارنٹ گرفتاری جاری کردیے ہیں۔ غیر ملکی خبررساں ایجنسی کے مطابق اسرائیلی وزیر اعظم پر جنگی جرائم کے ارتکاب کا الزام ہے۔ عالمی فوجداری عدالت نے جنگی جرائم کے ارتکاب کے الزام میں سابق اسرائیلی وزیر دفاع یواف گیلنٹ کے وارنٹ گرفتاری بھی جاری کیے ہیں۔ غیر ملکی خبررساں ایجنسی کے مطابق اسرائیلی وزیر اعظم پر جنگی جرائم کے ارتکاب کا الزام ہے۔ عالمی فوجداری عدالت نے اسرائیلی وزیر اعظم بنیامین نیتن یاہو کے وارنٹ گرفتاری جاری کردیے ہیں۔ ","world"
"225","نیدرلینڈز کا اسرائیلی وزیراعظم نیتن یاہو کے وارنٹ گرفتاری پر عمل کرنے کا عندیہ","https://urdu.geo.tv/latest/387629-","نیدرلینڈز نے اسرائیلی وزیراعظم نیتن یاہو کے وارنٹ گرفتاری پر عمل کرنےکاعندیہ دے دیا۔ غیر ملکی خبررساں ایجنسی کے مطابق نیدر لینڈز کے وزیر خارجہ نے کہا ہے کہ ضرورت پڑنے پر عالمی فوجداری عدالت (آئی سی سی) کے جاری کردہ نیتن یاہو کے گرفتاری وارنٹ پرعمل کرنے کے لیے تیار ہیں۔ انہوں نے کہا کہ اگر  نیتن یاہو نے  نیدرلینڈز میں قدم رکھا تو انہیں گرفتار کرلیا جائے گا۔ خیال رہے کہ عالمی فوجداری عدالت نے اسرائیلی وزیر اعظم بنیامین نیتن یاہو کے وارنٹ گرفتاری جاری کردیے ہیں۔ غیر ملکی خبررساں ایجنسی کے مطابق اسرائیلی وزیر اعظم پر جنگی جرائم کے ارتکاب کا الزام ہے۔ عالمی فوجداری عدالت نے جنگی جرائم کے ارتکاب کے الزام میں سابق اسرائیلی وزیر دفاع یواف گیلنٹ کے وارنٹ گرفتاری بھی جاری کیے ہیں۔ عدالت نے فلسطینی مزاحمتی تنظیم حماس کے عسکری ونگ القسام بریگیڈز کے سربراہ محمد ضیف کے بھی وارنٹ گرفتاری جاری کیے ہیں۔ عالمی فوجداری عدالت کے چیف پراسیکیوٹر نے رواں سال مئی میں اسرائیلی وزیر اعظم نیتن یاہو اور دیگر کے جنگی جرائم کےارتکاب کے الزام میں وارنٹ گرفتاری جاری کرنے کے لیے درخواست دی تھی۔ آئی سی سی کے جج ثبوتوں کی بنیاد پر اسرائیلی وزیر اعظم اور دیگر کے وارنٹ گرفتاری جاری کرنے کا فیصلہ کریں گے۔ غیر ملکی خبررساں ایجنسی کے مطابق اسرائیلی وزیر اعظم پر جنگی جرائم کے ارتکاب کا الزام ہے۔ ","world"
"226","روس کا یوکرین پر حملہ: تاریخ میں پہلی بار کسی جنگ میں بین البراعظمی بیلسٹک میزائل کا استعمال","https://urdu.geo.tv/latest/387618-","  تاریخ میں پہلی مرتبہ کسی ملک کا دوسرے کے خلاف بین البراعظمی میزائل کا استعمال ہونے کا دعویٰ سامنے آیا ہے۔ یوکرینی فوجی کی جانب سے دعویٰ کیا گیا ہے کہ روس نے گزشتہ شب یوکرین پر کیے گئے بڑے میزائل حملے میں بین البراعظمی بیلسٹک میزائل استعمال کیا ہے۔ یوکرینی صدر ولادیمیر زیلینسکی نے بھی اپنے ایک ویڈیو پیغام میں کہا ہے کہ آج روس نے ایک نئے میزائل کا استعمال کیا ہے اور اس کی تمام خصوصیات اس جانب اشارہ کرتی ہیں کہ وہ بین البراعظمی بیلسٹک میزائل تھا۔ روس کی جانب سے بین البراعظمی میزائلوں کا استعمال گزشتہ دو روز کے دوران یوکرین کی جانب سے امریکی اور برطانوی میزائلوں کے ذریعے روسی علاقوں میں حملے کے بعد سامنے آیا ہے، تاہم روس کی جانب سے اب تک ان میزائلوں کے استعمال کی تصدیق نہیں کی گئی۔ غیر ملکی خبررساں ایجنسی کے مطابق غیر ملکی ماہرین کا کہنا ہے کہ اگر یہ ثابت ہوجاتا ہے کہ روس نے یوکرین پر حملے میں بین البراعظمی میزائل استعمال کیا ہے تو یہ جنگی تاریخ میں کسی بین البراعظمی میزائل کا پہلا استعمال ہوگا۔ یوکرینی فوج کا کہنا ہے کہ روسی حملے میں کنزہل ہائپرسانک میزائل اور 7 کے ایچ 101 کروز میزائل بھی داغے جن میں سے 6 میزائلوں کو فضا میں ہی تباہ کردیا گیا۔ یوکرینی میڈیا نے ذرائع کے حوالہ دیتے ہوئے بتایا  ہے کہ روس کی جانب سے مبینہ طور پر آر ایس 26 بین البراعظمی بیلسٹک میزائل استعمال کیا گیا ہے۔ یہ میزائل 5 ہزار 800 کلومیٹر کے فاصلے تک ایٹمی وارہیڈ لے جانے کی صلاحیت رکھتا ہے اور اسے کم فاصلوں تک زیادہ وزنی روائتی وارہیڈ لے جانے کے لیے بھی استعمال کیا جاتا ہے۔ روس کی زمین پر امریکی ساختہ ATACMS میزائلوں کا استعمال مغرب کی جانب سے تنازعے کو بڑھانے کا واضح اشارہ ہے: سرگئی لاوروف امریکی صدرجوبائیڈن یوکرین کو پہلے ہی امریکی میزائلوں سے بھی روس پر حملےکی اجازت دےچکے ہیں ","world"
"227","عالمی فوجداری عدالت نے اسرائیلی وزیر اعظم کے وارنٹ گرفتاری جاری کردیے","https://urdu.geo.tv/latest/387620-","  دی ہیگ: عالمی فوجداری عدالت نے اسرائیلی وزیر اعظم بنیامین نیتن یاہو کے وارنٹ گرفتاری جاری کردیے۔ غیر ملکی خبررساں ایجنسی کے مطابق اسرائیلی وزیر اعظم پر جنگی جرائم کے ارتکاب کا الزام ہے۔ عالمی فوجداری عدالت نے جنگی جرائم کے ارتکاب کے الزام میں سابق اسرائیلی وزیر دفاع یواف گیلنٹ کے وارنٹ گرفتاری بھی جاری کیے ہیں۔ عدالت نے فلسطینی مزاحمتی تنظیم حماس کے عسکری ونگ القسام بریگیڈز کے سربراہ محمد ضیف کے بھی وارنٹ گرفتاری جاری کیے ہیں۔ عدالت کا کہنا ہے کہ نیتن یاہو اور گیلنٹ کے جنگی جرائم کرنے پر یقین کرنے کے لیے مناسب بنیادیں موجود ہیں، نیتن یاہو اور گیلنٹ نے شہری آبادی پر حملوں میں احتیاط نہیں کی، بھوک کو جنگی ہتھیار بنایا، جنگی جرائم میں قتل، ایذا رسانی اور دیگر غیر انسانی سلوک شامل ہیں، یہ وارنٹ گرفتاری غزہ کے متاثرین اور ان کے اہلخانہ کے مفاد میں ہیں۔ دوسری جانب اسرائیل نے عالمی فوجداری عدالت کے فیصلے کو مسترد کردیا ہے۔ غیر ملکی خبررساں ایجنسی کا بتانا ہے کہ اسرائیلی وزیر اعظم کے دفتر سے جاری بیان میں کہا گیا ہے کہ آئی سی سی کے بیہودہ اور غلط اقدامات کو مسترد کرتے ہیں، اسرائیل اپنے شہریوں کے دفاع میں کوئی دباؤ قبول نہیں کرے گا۔  عالمی فوجداری عدالت کے چیف پراسیکیوٹر نے رواں سال مئی میں اسرائیلی وزیر اعظم نیتن یاہو اور دیگر کے جنگی جرائم کےارتکاب کے الزام میں وارنٹ گرفتاری جاری کرنے کے لیے درخواست دی تھی۔  غزہ میں 7 اکتوبر سے اب تک  غزہ میں جاری اسرائیلی جارحیت کے نتیجے میں اب تک 44 ہزار سے زائد فلسطینی شہید اور ایک لاکھ 4 ہزار سے زائد زخمی ہوچکے ہیں۔ شہید ہونے والے فلسطینیوں میں 17 ہزار سے زائد بچے ہیں۔ جرائم کی عالمی عدالت نیتن یاہو یا دیگر اسرائیلی حکام کو  غزہ کے معاملے میں ذمہ دار ٹھہراتی ہے تو  یہ نا صرف اسرائیلی بلکہ  امریکا کی خود مختیاری پر بھی حملہ تصور ہوگا: امریکی سینیٹرز کا خط آئی سی سی کے جج ثبوتوں کی بنیاد پر اسرائیلی وزیر اعظم اور دیگر کے وارنٹ گرفتاری جاری کرنے کا فیصلہ کریں گے۔ ","world"
"228","بھارتی ارب پتی تاجر گوتم اڈانی پر امریکا میں فرد جرم عائد، وارنٹ جاری","https://urdu.geo.tv/latest/387566-","  نیویارک: بھارتی ارب پتی تاجر گوتم اڈانی اور ان کے بھتیجے پر رشوت اور دھوکا دہی کے کیس میں فرد جرم عائد کردی گئی۔ بھارتی میڈیا کے مطابق معروف کاروباری شخصیت گوتم اڈانی پر رشوت دینے اور دھوکا دہی کے کیس میں امریکا کی عدالت میں فرد جرم عائد کی گئی ہے۔ امریکی پراسیکیوٹر کا کہنا ہے کہ گوتم اڈانی اور ان کے بھیتیجے پر سولر پلانٹ پروجیکٹ میں  26 کروڑ ڈالر کے فراڈ کے مقدمے میں فرد جرم عائد کی گئی ہے۔   دوسری جانب امریکا میں بھارتی تاجر گوتم اڈانی اور ان کے بھتیجے ساگر اڈانی کے وارنٹ گرفتاری جاری کردیے گئے ہی اور وارنٹ  امریکا میں بھارتی سفارتی حکام کے سپرد کرنےکا امکان ہے۔ رپورٹس کے مطابق گوتم اڈانی اس وقت بھارت میں ہیں اور ان پر امریکا لاکر مقدمہ چلائے جانے کا امکان ہے۔ واضح رہے کہ گوتم اڈانی کو بھارتی وزیراعظم نریندر مودی کے بھی قریب سمجھا جاتا ہے۔ عالمی جریدے فوربز کے مطابق گوتم اڈانی کا شمار دنیا کے 20 امیر ترین افراد کی فہرست میں ہوتا ہے اور ان کے اثاثوں کی مالیت 57.6 ارب ڈالر ہے جب کہ آج کے دن گوتم اڈانی کے اثاثوں کی مالیت میں 12 ارب ڈالر (17.45 فیصد) کی کمی ہوئی ہے۔","world"
"229","ایسا کوئی معاہدہ قبول نہیں جو لبنان کی خودمختاری کیخلاف ہو: حزب اللہ سربراہ","https://urdu.geo.tv/latest/387561-","بیروت: حزب اللہ کے سربراہ نعیم قاسم نے اسرائیل کی جانب سے لبنان کی خودمختاری کی خلاف ورزی پر کسی بھی معاہدے کو قبول کرنے سے انکار کردیا ۔ ایک ریکارڈ شدہ ویڈیو بیان میں لبنان کی مزاحمتی تنظیم حزب اللہ کے سربراہ نعیم قاسم نے کہا کہ ان کی تنظیم ایسے کسی معاہدے کو قبول نہیں کرے گی جو لبنان کی خودمختاری کی خلاف ورزی کرے۔ نعیم قاسم کا کہنا تھا کہ حزب اللہ جارحیت کا ایک مکمل اور جامع خاتمہ چاہتی ہے جس میں لبنان کی خودمختاری کا بھی تحفظ کیا جائے، ایسا نہیں ہوسکتا ےکہ دشمن اسرائیل جب چاہے لبنان کی سرزمین پر داخل ہو۔ حزب اللہ سربراہ نے مزید کہا کہ اسرائیل ہمیں شکست دے سکتا ہے اور نہ ہی ہم پر شرائط لاگو کرسکتا ہے۔ دوسری جانب میڈیا رپورٹس میں بتایا گیا ہے کہ امریکی سفیر نے اسرائیل اور حزب اللہ کے درمیان سیز فائر کے لیے بیروت کا دور روزہ دورہ بھی کیا ہے جس میں ان کا کہنا تھا کہ انہوں نے اس دوران لڑائی کے خاتمے کا ایک حقیقی موقع دیکھا ہے اور وہ اب اسرائیل جارہے ہیں تاکہ اس معاملے کو مزید قریب لایا جاسکے۔ اسرائیلی حکام کا اندازہ ہے کہ ابھی بھی 101 اسرائیلی حماس کے پاس یرغمال ہیں اور ان میں سے کچھ کی موت بھی واقع ہوگئی ہے عرب میڈیا کے مطابق لبنان میں حزب اللہ کے حملوں میں 8 اسرائیلی فوجی زخمی ہوئے ہیں ","world"
"230","امریکی سینیٹ: اسرائیل کو اسلحے کی فروخت روکنے سے متعلق 3 بل مسترد","https://urdu.geo.tv/latest/387551-","واشنگٹن: امریکی سینیٹ نے اسرائیل کو غزہ جنگ کے دوران اسلحے کی فروخت روکنے سے متعلق 3 بل مستردکردیے۔ غیر ملکی میڈیا کے مطابق امریکی سینیٹ نے غزہ جنگ کے دوران اسرائیل کو اسلحہ فروخت کرنے سے روکنے سے متعلق 3 قراردادیں کثرت رائے سے مسترد کردیں۔ امریکی سینیٹ میں ٹینک کےگولوں کی فروخت روکنے کا بل 18 کےمقابلےمیں 79 ووٹوں سے اور مارٹرگولوں کی فروخت روکنےکا بل 19 کےمقابلے میں 78 ووٹوں سے مستردکیاگیا۔ رپورٹ کے مطابق  سینیٹ نے اسرائیل کواسمارٹ بم کٹس کی فراہمی روکنےکابل 17 کے مقابلےمیں 80 ووٹوں سےمسترد کیا۔ خیال رہے کہ غزہ جنگ کے دوران اسرائیل کو اسلحے کی فروخت روکنے سے متعلق قرارداد سینیٹر برنی سینڈرز کی جانب سے  پیش کی گئی تھی۔ گزشتہ روز ہی امریکا نے  اقوام متحدہ کی سلامتی کونسل میں غزہ جنگ بندی کی قرارداد کو  ویٹو کردیا تھا۔ غزہ میں جنگ شروع ہونے کے بعد سے سلامتی کونسل میں جنگ بندی کی قرارداد 11 بار پیش کی جاچکی ہے۔ غزہ میں اوسطاً ہر 30 منٹ بعد ایک بچہ شہید ہوا اور اقوام متحدہ نے غزہ کو ہزاروں بچوں کا قبرستان بھی قرار دیا ہے ","world"
"231","ٹرمپ حلف اٹھانے کے بعد جنسی بدسلوکی کے مرتکب پہلے امریکی صدر ہوں گے","https://urdu.geo.tv/latest/387536-","  نو منتخب امریکی صدر  ڈونلڈ ٹرمپ  اپنے عہدے کا حلف اٹھاتے وقت عدالتی طور پر تصدیق شدہ جنسی بدسلوکی کے مرتکب پہلے امریکی صدر ہوں گے۔  امریکی میڈیا کے مطابق ڈونلڈ ٹرمپ پر جنسی بدسلوکی کے الزامات ہیں جس کے پیش نظر ٹرمپ عدالتی طور پر تصدیق شدہ جنسی بدسلوکی کے مرتکب پہلے امریکی صدر ہوں گے۔   امریکی میڈیا کے مطابق ڈونلڈ ٹرمپ صرف اکیلے ہی نہیں بلکہ ان کی مجوزہ کابینہ کے وزیر دفاع، اٹارنی جنرل، وزیر صحت و انسانی خدمات اور وزیر حکومتی کارکردگی پر بھی مختلف قسم کی جنسی بدسلوکیوں کے الزامات ہیں۔ امریکی میڈیا کے مطابق ڈونلڈ ٹرمپ کی طرح یہ سب افراد بھی اِن الزامات کی تردید کرتے ہیں۔ واضح رہے کہ امریکی صدر ڈونلڈ ٹرمپ اگلے سال جنوری میں اپنے عہدے کا حلف اٹھائے گے۔","world"
"232","یوکرین کا پہلی مرتبہ برطانیہ کے اسٹارم شیڈو میزائل سے روس پر حملہ","https://urdu.geo.tv/latest/387544-","  یوکرین  نے  پہلی مرتبہ برطانیہ کے اسٹارم شیڈو میزائل سے روس پرحملہ کردیا۔ غیر ملکی خبر رساں ادارے کے مطابق یوکرین نے برطانوی ساختہ اسٹارم شیڈو میزائل سے روس میں فوجی ہدف کو نشانہ بنایا۔ دوسری جانب امریکی صدرجوبائیڈن یوکرین کو پہلے ہی امریکی میزائلوں سے بھی روس پر حملےکی اجازت دےچکے ہیں۔ واضح رہے کہ حال ہی میں روس نے  یوکرین پر حالیہ مہینوں کے سب سے بڑے فضائی  حملے  میں بجلی کے نظام کو نشانہ بنایا تھا، اس دوران روس نے یوکرین پر 120 میزائل اور 90 ڈرون داغے جس کے نتیجے میں 9 افراد ہلاک ہوئے اور بجلی کے نظام کو شدید نقصان پہنچا تھا۔ بعد ازاں روسی صدر  پیوٹن نے روس کی نئی جوہری ڈاکٹرائن کی منظوریدی تھی جس کے تحت کسی بھی غیر جوہری ملک کا روس پر حملہ، اگر کسی جوہری طاقت کی حمایت سے ہو تو  وہ دونوں ممالک کا روس پر مشترکہ حملہ تصور کیا جائے گا۔ روس کی زمین پر امریکی ساختہ ATACMS میزائلوں کا استعمال مغرب کی جانب سے تنازعے کو بڑھانے کا واضح اشارہ ہے: سرگئی لاوروف یوکرین کو یہ بارودی سرنگیں فراہم کرنے کا مقصد روسی افواج کی یوکرین کے مشرقی علاقوں میں ممکنہ پیش قدمی کو روکنا ہے۔ ","world"
"233","ڈونلڈ ٹرمپ کے نئی کابینہ کے انتخاب پر پاکستان میں تشویش","https://urdu.geo.tv/latest/387528-"," نو منتخب امریکی صدر ڈونلڈ ٹرمپ کی نئی کابینہ میں پاکستان مخالف اور بھارت دوست رائے رکھنے والے کابینہ ارکان میں نامزد امریکی وزیر خارجہ، وزیر دفاع، قومی سلامتی کے مشیر اور سی آئی اے چیف شامل ہیں۔ نومنتخب امریکی صدر ڈونلڈ ٹرمپ نے اپنی کابینہ میں جن اہم وزرا اور مشیروں کو شامل کرنے کا اعلان کیا ہے ان میں سر فہرست وزیر خارجہ سینیٹر مارکو روبیو ہیں، جنہوں نے ماضی میں پاکستان مخالف اور بھارت دوست بل متعارف کرایا۔ مارکو روبیو نے پاکستان پر بھارت میں دہشتگردی کا الزام لگاتے ہوئے تجویز کیا کہ پاکستان کو فوجی امداد نہ دی جائے۔ ڈونلڈ ٹرمپ کے نئے مشیر برائے قومی سلامتی مائیک والٹز نے بھی پاکستان کو پیغام دیا تھا کہ پاکستان کو سرحد پار دہشتگردی کا مکمل خاتمہ کرنا ہوگا۔ امریکی انٹیلیجنس کی نئی ڈائریکٹر تلسی گیبرڈ بھی پاکستان پر بھارت میں دراندازی کا الزام اور  کئی بار پاکستان پر اسامہ بن لادن کو پناہ دینے کا الزام بھی لگا چکی ہیں۔ ڈونلڈ ٹرمپ کی جانب سے نئے سی آئی اے چیف جان رٹکلف کی نامزدگی کو بھی پاکستان کیلئے پیغام قرار دیا جا رہا ہے کہ پاکستان ان کی ترجیحات میں شامل نہیں جب کہ نئی دہلی کی اہمیت کہیں زیادہ ہے۔ بھارتی میڈیا  کا دعویٰ ہے کہ ٹرمپ کابینہ کے انتخاب پر پاکستانی اسٹیبلشمنٹ، پالیسی سازوں اور تھنک ٹینکس میں بے چینی بڑھی ہے، اعلیٰ حکومتی اور عسکری حکام مبینہ طور پر امریکا کے ساتھ تعلقات کی نئی حکمت عملی تیار کرنے میں مصروف ہیں۔ ","world"
"234","ایران کی یونیورسٹی میں زیرجامہ میں چہل قدمی کرنے پرگرفتار طالبہ کو رہا کردیا گیا","https://urdu.geo.tv/latest/387523-","ایران کی یونیو رسٹی میں چند روز قبل زیرجامہ میں چہل قدمی کرنے  پرگرفتار طالبہ کو رہا کردیا گیا۔ ایرانی میڈیا کے مطابق ایران کی عدلیہ  نے طالبہ کے خلاف فرد جرم عائد نہیں کی۔ عدلیہ کے ترجمان اصغر جہانگیر کا کہنا ہے کہ لڑکی کے اسپتال میں معائنہ پر اس کی بیماری ظاہر ہوئی ، جس کےبعد اس کو اہل خانہ کے حوالے کر دیا گیا ہے اور اس کے خلاف کوئی عدالتی مقدمہ درج نہیں کیا گیا۔ رواں ماہ کے شروع میں ایک طالبہ کی فوٹیج آن لائن وائرل ہوئی تھی جس میں اسے تہران کی اسلامی آزاد یونیورسٹی میں  زیرجامہ میں چہل قدمی کرتے ہوئے دکھایا گیا تھا۔","world"
"235","غزہ اور لبنان میں جھڑپوں میں 4 اسرائیلی فوجی ہلاک، 9 زخمی","https://urdu.geo.tv/latest/387514-","غزہ اور لبنان میں ہونے والی جھڑپوں میں 4 اسرائیلی فوجی ہلاک اور 9 زخمی ہوگئے۔ عرب میڈیا کے مطابق  جنوبی لبنان میں حزب اللہ کے ساتھ جھڑپوں میں 3 اسرائیلی فوجی ہلاک ہوگئے۔ عرب میڈیا کے مطابق حزب اللہ کے حملوں میں 8 اسرائیلی فوجی زخمی بھی ہوئے ہیں۔ دوسری جانب غزہ کے علاقے جبالیہ میں بھی فلسطینی مزاحمت کاروں کے حملے میں ایک اسرائیلی فوجی ہلاک ہوگیا۔ غزہ میں جنگ شروع ہونے کے بعد سے سلامتی کونسل میں جنگ بندی کی قرارداد 11 بار پیش کی جاچکی ہے۔ اسرائیلی میڈیا کے مطابق حملے میں ایک اسرائیلی فوجی شدید زخمی بھی ہوا ہے۔ اسرائیلی میڈیا کے مطابق گزشتہ سال اکتوبر میں جنگ کے آغاز سے اب تک غزہ میں مارے گئے اسرائیلی فوجیوں کی تعداد 800 ہوگئی ہے جن میں سے 28 فوجی جبالیہ میں جاری حالیہ آپریش میں ہلاک ہوئے ہیں۔ دوسری جانب  اسرائیلی فوج کی جانب سے لبنان میں 100 سے زیادہ اہداف پر حملے کیے گئے جن میں 4 لبنانی فوجیوں سمیت متعدد لبنانی شہری شہید ہوگئے۔ ادھر غزہ کے علاقوں جبالیہ اور  رفح میں بمباری سے 20 سے زیادہ فلسطینی شہید ہوگئے۔ قابض اسرائیلی فوج نےکمال عدوان اسپتال  کا محاصرہ کرلیا ہے اور  ایمبولینسوں کا داخلہ بھی روک دیا ہے، اسپتال میں دواؤں اور خوراک کی شدید قلت ہوگئی ہے۔","world"
"236","امیر دوستوں سے قرض لے کر انہیں زہر دینے والی تھائی خاتون کو سزائے موت سنادی گئی","https://urdu.geo.tv/latest/387513-","تھائی لینڈ میں دوستوں سے قرض لے کر انہیں زیر دینے والے خاتون کو سزائے موت سنادی گئی۔ برطانوی نشریاتی ادارے کے مطابق پولیس نے 36 سالہ سررات رنگسیوتھاپورن کو 2015 سے لے کر گزشتہ سال تک کل 14 افراد کے قتل میں ملوث قرار دیا ہے۔ پولیس کا کہنا ہے کہ سررات جوئے کی لت میں مبتلا تھی اور اس نے اپنے دوستوں سے قرض لے رکھا تھا، وہ جن دوستوں سے قرض لیتی انہیں زہر دے کر قتل کردیتی اور ان کے زیورات اور دیگر قیمتی اشیا چرالیتی۔ سررات کو سزائے موت گزشتہ سال اپنی ایک امیر دوست کے کھانے میں زہر ملانے کر اسے قتل کرنے کے جرم میں دی گئی ہے۔ پولیس کا کہنا ہے کہ گزشتہ برس سررات نے ایک تفریحی دورے کے دوران اپنی دوست کے کھانے میں زہر ملایا اور دوست کی موت کے بعد اس کا سامان اور موبائل فون بھی غائب تھا۔ عدالت نے سررات کے سابق شوہر جو سابق پولیس اہلکار بھی ہے اور اس کے وکیل کو بھی ثبوت چھپانے کے جرم میں قید کی سزا سنائی ہے۔ سررات کے سابق شوہر نے گزشتہ سال خود کو پولیس کے حوالے کردیا تھا۔ پولیس کو شبہ ہے کہ اس نے سررات کے ایک سابق بوائے فرینڈ کو زہر دینے میں اس کی مدد کی تھی۔ برطانوی خبر ایجنسی کے مطابق تمام افراد ممکنہ طور  پر زہر خورانی سے ہلاک ہوئے، مرنے والوں میں ایک ویتنامی نژاد امریکی شہری بھی شامل ہے رپورٹ کے مطابق قتل ہونے والوں میں 4 ویتنامی شہری جبکہ 2 امریکی شہری ہیں ","world"
"237","امریکا نے سلامتی کونسل میں غزہ جنگ بندی کی قرارداد چوتھی مرتبہ ویٹو کردی","https://urdu.geo.tv/latest/387510-","نیویارک: امریکا نے اقوام متحدہ کی سلامتی کونسل میں غزہ جنگ بندی کی قرارداد  ویٹو کردی۔ امریکا 7 اکتوبر 2023 سے غزہ میں جاری اسرائیلی جارحیت کے دوران پہلےبھی  3 بار جنگ بندی کی قراردادوں کو ویٹو کر چکا ہے۔ سلامتی کونسل کے 10 منتخب ممالک نے غزہ جنگ بندی کی قرارداد پیش کی تھی جس میں مطالبہ کیا گیا تھا کہ غزہ میں غیر مشروط، فوری اور مستقل جنگ بندی کی جائے۔   غزہ میں غیر مشروط جنگ بندی کی قرارداد کے حق میں 10 منتخب ممالک کے علاوہ 4 مستقل ممالک نے بھی ووٹ دیا تاہم امریکا نے قرار داد کو ویٹو کردیا۔ غزہ میں جنگ شروع ہونے کے بعد سے سلامتی کونسل میں جنگ بندی کی قرارداد 11 بار پیش کی جاچکی ہے۔ غزہ میں 7 اکتوبر 2023 سے جاری اسرائیلی جارحیت میں اب تک تقریباً 44 ہزار فلسطینی شہید ہوچکے ہیں جن میں 17 ہزار 400 سے زائد بچے ہیں یوں گزشتہ ایک سال کے دوران غزہ میں ہر 30 منٹ میں ایک بچہ اسرائیلی حملوں کی زد میں آکر شہید ہوا۔ ","world"
"238","امریکا کی جانب سے یوکرین کو دی جانے والی ’نان پرسِسٹنٹ‘ لینڈ مائنز کیا ہیں؟","https://urdu.geo.tv/latest/387491-","واشنگٹن: امریکی صدر جو بائیڈن نے یوکرین کو ’نان پرسسٹنٹ‘ اینٹی پرسنل بارودی سرنگیں فراہم کرنے کی منظوری دے دی۔ غیر ملکی خبررساں ایجنسی کے مطابق امریکا نے اب تک یوکرین کو اینٹی ٹینک بارودی سرنگیں فراہم کی تھیں اور  اب  اینٹی پرسنل بارودی سرنگیں بھی فراہم کی جائیں گی۔ یوکرین کو یہ بارودی سرنگیں فراہم کرنے کا مقصد روسی افواج کی یوکرین کے مشرقی علاقوں میں ممکنہ پیش قدمی کو روکنا ہے۔ امریکی حکام کی جانب سے غیر ملکی خبررساں ایجنسی کو بتایا گیا ہے کہ  یہ فیصلہ روس کے خلاف یوکرین کی دفاعی حکمت عملی کا حصہ ہے۔ امریکی حکام کے مطابق یوکرین ان بارودی سرنگوں کو اپنے علاقے میں استعمال کرے گا اور یہ شرط رکھی گئی ہے کہ وہ انہیں  آباد علاقوں میں استعمال نہیں کرے گا۔ اینٹی پرسنل لینڈ مائنز کیا ہیں؟ لینڈ مائن یا بارودی سرنگ ایسا دھماکا خیز مواد ہوتا ہے جو زمین کے نیچے چھپا ہوتا ہے  اور دشمن کی فوج کے قریب آنے پر پھٹتا ہے۔ ان میں سے کچھ مائنز ٹینکوں کو تباہ کرنے کے لیے بنائی جاتی ہیں جو اینٹی ٹینک مائنز کہلاتی ہیں جبکہ فوجیوں کو نشانہ بنانے کے لیے استعمال ہونے والی مائنز کو اینٹی پرسنل مائنز کہا جاتا ہے۔ ان بارودی سرنگوں کا استعمال مختلف مقاصد کے لیے کیا جاتا ہے جن میں فوجی تنصیبات کی حفاظت، دشمن پر گھات لگانا اور دشمن کی پیش قدمی کے راستوں کو محدود کرنا شامل ہے۔ کچھ لینڈ مائنز کا آپریشن محدود وقت کے لیے ہوتا ہے اور ایک خاص مدت کے بعد وہ کام کرنا بند کر دیتی ہیں، لیکن کچھ مائنز کئی دہائیوں تک خطرہ بنی رہتی ہیں۔ 1997 میں منظور ہونے والے اینٹی پرسنل مائن بین کنونشن (اوٹاوا معاہدہ) کے تحت 150 سے زائد ممالک نے لینڈ مائنز کے استعمال، پیداوار، ذخیرہ کرنے اور منتقلی پر پابندی عائد کرنے کا عہد کیا ہے۔ تاہم، امریکا، روس اور چین جیسے کچھ بڑے طاقتور ممالک اس معاہدے کے دستخط کنندہ نہیں ہیں۔ یوکرین اگرچہ اس معاہدے کا دستخط کنندہ ہے مگر  جنگی ضروریات کے پیش نظر یوکرین اس معاہدے سے نکل سکتا ہے۔ امریکا کی جانب سے یوکرین کو فراہم کی جانے والی اینٹی پرسنل لینڈ مائنز ’نان پرسسٹنٹ‘ یا ’غیر مستقل‘ نوعیت کی ہیں اور یہ ایک مخصوص وقت کے بعد غیر فعال ہو جاتی ہیں۔ امریکی حکام کے مطابق، ان مائنز میں بیٹری کی مدد سے دھماکا ہوتا ہے اور جب بیٹری ختم ہوجاتی ہے تو یہ مائنز فعال نہیں رہتیں۔ ان بارودی سرنگوں کے فعال رہنے کا دورانیہ 4 گھنٹے سے لے کر 2 ہفتوں تک ہو سکتا ہے۔ یوکرین کا مؤقف ہے کہ چونکہ اس وقت زیادہ تر جنگ زدہ شہری علاقوں سے لوگوں کو نکال لیا گیا ہے، اس لیے نان پرسسٹنٹ مائنز کا استعمال شہریوں کے لیے کم خطرناک ہے اور یہ روسی افواج کی پیش قدمی کو روکنے کے لیے انتہائی ضروری ہیں۔ اس فیصلے کے بعد امریکا اور یوکرین کی جانب سے اس بات پر زور دیا جا رہا ہے کہ ان مائنز کا استعمال جنگی حکمت عملی کا حصہ ہے اور ان کا مقصد روس کی افواج کو یوکرین کے علاقے میں مزید قدم جمانے سے روکنا ہے۔ روس کی نئی جوہری ڈاکٹرائن میں یہ بھی کہا گیا ہے کہ کسی فوجی اتحاد یا بلاک کے رکن کی جانب سے روس پر جارحیت پورے اتحاد کی جارحیت تصور کی جائے گی۔ روس کی زمین پر امریکی ساختہ ATACMS میزائلوں کا استعمال مغرب کی جانب سے تنازعے کو بڑھانے کا واضح اشارہ ہے: سرگئی لاوروف  ","world"
"239"," ماں کی آغوش سے اسکول کی کلاس تک! غزہ جنگ میں ابتک کس عمر کے کتنے بچے شہید ہوئے؟","https://urdu.geo.tv/latest/387458-","غزہ میں جاری اسرائیلی بربریت میں شہید ہونے والوں میں زیادہ تر تعداد بچوں اور خواتین کی ہے اور ان میں ایسے بھی بچے شامل ہیں جن کی عمریں ایک سال سے کم تھیں۔ بچوں کے عالمی دن پر خبر رساں ادارے الجزیرہ کی رپورٹ میں بتایا گیا ہے کہ 7 اکتوبر سے شروع ہونے والی جنگ میں اب تک 17 ہزار 400 فلسطینی بچے اسرائیلی حملوں میں شہید ہوچکے ہیں جب کہ ہزاروں ملبے تلے دبے ہیں۔ رپورٹ کے مطابق غزہ میں اوسطاً ہر 30 منٹ بعد ایک بچہ شہید ہوا اور اقوام متحدہ نے غزہ کو ہزاروں بچوں کا قبرستان بھی قرار دیا ہے۔ رپورٹ میں عمر کے لحاظ سے شہید ہونے والے بچوں کی تعداد بھی بتائی گئی ہے جس کے مطابق 710 ایسے بچے شہید ہوئے جو ماں کی آغوش میں ہی دنیا سے چلے گئے، یعنی کی عمریں ایک سال سے بھی کم تھیں۔   الجزیرہ کے مطابق ایک سے 3 سال کے 1793 بچے، 4 سے 5 سال کے 1205 بچے اور  ہائی اسکول جانے والے 6 سے 12 سال کے 4200سے زائد بچے شہید ہوئے ہیں۔ ا س کے علاوہ شہدا میں پرائمری اسکول کے 3400 طالب علم بھی شامل ہیں جن کی عمریں 13 سے 17 سال کے درمیان تھیں۔ رپورٹ میں یہ بھی بتایا گیا ہے کہ غزہ جنگ میں ایک ہی نام کے کتنے بچے شہید ہوئے اور اس حوالے سے A سے Z تک کے ناموں کی ایک فہرست بھی بنائی گئی ہے۔   سب سے زیادہ 935 وہ بچے شہید ہوئے جن کے نام M سے شروع ہوتے تھے اور سب سے کم 18 بچے وہ شہید ہوئے جن کے نام E سے شروع ہوتے تھے۔ رپورٹ میں بتایاگیا ہےکہ روزانہ حملوں سے 10 بچے اپنی ایک یا دونوں ٹانگوں سے محروم ہورہے ہیں جب کہ 17 ہزار بچوں نے اپنے ماں باپ یا دونوں میں سے کسی ایک کو اس جنگ میں کھودیا ہے۔","world"
"240","سینئر اداکارہ عینی زیدی نے خواتین کو شادی دیر سے کرنے کا مشورہ دیدیا","https://urdu.geo.tv/latest/388118-","سینئر اداکارہ عینی زیدی نے خواتین کو شادی دیر سے کرنے کا مشورہ دے دیا۔ اداکارہ عینی زیدی نے ایک نجی ٹی وی کے مارننگ شو میں شرکت کی جہاں انہوں نے ذاتی زندگی کے حوالے سے گفتگو کی اور خواتین کو مشورے بھی دیے۔ اداکارہ نے ایک سوال کا جواب دیتے ہوئے کہا کہ شادی دیر سے کرنی چاہیے، میری شادی 17 سال کی عمر میں ہوئی تھی اور میں کسی کو بھی نہیں کہوں گی کہ اتنی جلدی شادی کریں۔   انہوں نے کہا کہ جلدی شادی کرنے کے فائدے اور نقصانات دونوں ہوتے ہیں، جلدی شادی پر یہ ہی کہا جاتا ہے کہ آپ کے بچے بھی جلدی بڑے ہوجاتے ہیں، آپ ان کے ساتھ کھیل کود سکتے ہیں لیکن آپ کی اپنی شخصیت اور زندگی پر اثر پڑتا ہے۔ اداکارہ کا کہنا تھا کہ میری نظر میں شادی کی ٹھیک عمر 23 یا 24 سال ہے، پہلے اپنی تعلیم مکمل کریں، سمجھدار ہوجائیں اور پھر شادی کریں ورنہ آپ کیلئے بہت مشکل ہو جاتی ہے۔","entertainment"
"241","نجومی نے ندا کو بتایا آپ کے 3 اور آپ کے شوہر کے 4 بچے ہیں: یاسر نواز نے دلچسپ واقعہ سنا دیا","https://urdu.geo.tv/latest/388123-","پاکستانی اداکار و ہدایتکار یاسر نواز نے انکشاف کیا ہے کہ ایک مرتبہ ندا کے شو پر آئے پامسٹ نے انہیں بتایا تھا کہ یاسر کا ایک بچہ اور بھی ہے۔ حال ہی میں یاسر نواز نے جیو نیوز کے پروگرام ہنسنا منع ہے میں شرکت کی جس میں انہوں نے مداحوں کو یادگار قصہ سنایا۔ ہدایتکار نے کہا کہ ایک بار ندا کے مارننگ شو میں ایک پامسٹ آیا، ندا ان سب پر یقین نہیں رکھتی لیکن اس نجومی نے خود ہی ندا کا زائچہ نکالا اور کہا کہ آپ کے شوہر کا ایک اور بچہ بھی ہے۔ خاتون نے پہچانا ہی نہیں کہ وہ ندا تھی، انہوں نے کہا آؤ بیٹا سیلفی لیں اور ندا کا ہنس ہنس کر برا حال ہو رہا تھا: ہدایتکار کی شو میں گفتگو یاسر نواز کا کہنا تھا کہ مارننگ شو کے وقفے کے دوران پامسٹ نے ندا یاسر کا ہاتھ دیکھ کر انہیں بتایا کہ آپ کے تین جب کہ یاسر نواز کے چار بچے ہیں جس پر ندا نے پامسٹ سے پوچھا کہ کیا ان کے شوہر کی دوسری شادی ہے؟ پامسٹ نے کہا شادی نہیں ہے لیکن بچہ ایک اور ہے۔ اداکار کے مطابق پامسٹ کے دعوے پر  ندا کو شک ہوا اور انہوں نے مجھ سے پوچھا کہ میرا ایک بچہ کس سے ہے؟ پامسٹ کے دعوے کے بعد ایک بار  میں نے اپنے فٹنس ٹرینر کے بچےکے ساتھ تصویر لی اور پوسٹ کی تو ندا یاسر کو شک گزرا کہ وہ بچہ میرا ہی تو نہیں۔","entertainment"
"242","پاکستانی گلوکار مجھ سے جلتے ہیں:چاہت فتح علی خان","https://urdu.geo.tv/latest/388103-","  سوشل میڈیا پر اپنی انوکھی گلوکاری کے انداز سے مشہور ہونے والے چاہت فتح علی خان نے کہا ہے کہ پاکستانی گلوکار ان سے جلتے ہیں۔ سوشل میڈیا پر چاہت فتح علی خان کی ایک  ویڈیو وائرل ہو رہی ہے جس میں انہوں نے اپنی گلوکاری کے حوالے سے بات کی۔   چاہت فتح علی نے کہا کہ مجھے خود سمجھ نہیں آرہا بھارت کے جو لیجنڈ گلوکار ہیں، جو پروڈیوسر اور ہدایت کار ہیں وہ میری تعریف کررہے ہیں لیکن پتا نہیں کیوں پاکستانی گلورکار، موسیقار اور اینکرز ہیں وہ میری تعریف نہیں کررہے۔ انہوں نے کہا کہ خدارا ایسا نہیں کریں، خوش رہیں، بس اپنے کام پر رہیں، جیسے میں کام کر رہا ہوں، میں نے ڈھائی سالوں میں 48 گانوں کے ٹریک ریلیز کردیے ہیں اور ابھی مزید 5 گانوں کے ٹریک آنے والے ہیں۔ چاہت فتح علی خان کا کہنا تھا کہ اپنے کام پر رہنے میں زیادہ مزہ ہے،  اگر آپ کسی کے خلاف بات کرتے ہیں اور جلتے ہیں تو یہ آپ کی صحت کیلئے اچھا نہیں ہے، اس لیے خوش رہیں اور خوش رکھیں۔","entertainment"
"243","انوشکا اور ویرات کے بیٹے’  آکائے‘ کی وائرل تصویر کی حقیقت سامنے آگئی","https://urdu.geo.tv/latest/388108-","بھارت کے اسٹار کرکٹر ویرات کوہلی کی بہن  بھاونا کوہلی نے سوشل میڈیا پر اپنے بھتیجے سے منسوب تصویر کی تردید کردی۔ حال ہی میں بھارت  اور آسٹریلیا کے درمیان ٹیسٹ میچ کے تیسرے روز ایک  تصویر وائرل ہوئی تھی جس میں گود میں اٹھائے  بچے کو اسٹینڈز میں دکھایا گیا تھا۔ اس تصویر کے وائرل ہونے کے بعد   مداح کہیں اسے  ویرات اور انوشکا کے بیٹے کی پہلی جھلک سمجھ رہے تھے تو کہیں ’آکائے‘ کی تصویر وائرل ہونے پر براڈ کاسٹرز کو تنقید کا نشانہ بنارہے تھے۔ کچھ بھارتی میڈیا رپورٹس میں اس تصویر کو کوہلی انوشکا کے بیٹے کی پہلی جھلک کے طور پر رپورٹ کیا گیا تھا۔   تاہم اب  ویرات کوہلی کی بہن بھاونا کوہلی نے حقیقت واضح کرنے کے لیے انسٹاگرام  اسٹوری شیئر کی جس میں انہوں نے بتایا کہ ’سوشل میڈیا پر انوشکا اور ویرات کے دوست کی بیٹی کو  آکائے دکھایا جارہا ہے جو کہ غلط ہے، یہ تصویر ہمارے آکائے کی نہیں ہے‘۔  ویرات اور انوشکا جنوری 2017 میں  شادی کے بندھن میں بندھے تھے، جوڑے کے ہاں  پہلی بیٹی وامیکا کی پیدائش 2021میں جب کہ رواں برس بیٹے آکائے کی پیدائش ہوئی۔ ویرات انوشکا بچوں کی پیدائش سے ہی  اپنے بچوں کو میڈیا اور کیمروں سے دور رکھنے کی کوشش کرتے رہے ہیں حتیٰ کہ فوٹوگرافروں کو بھی وامیکا آکائے کی تصویر لینے سے منع کیا گیا ہے۔","entertainment"
"244","'اے آر رحمان میرے باپ کی طرح ہیں'، موسیقار کیساتھ تعلقات کی افواہوں پر گٹارسٹ پھٹ پڑیں","https://urdu.geo.tv/latest/388100-","آسکر ایوارڈ یافتہ بھارتی موسیقار اے آر رحمان کی گٹارسٹ موہنی ڈے نے شوہر سے طلاق کا تعلق  اے آر رحمان سے ہونے کی افواہوں پر شدید غصے کا اظہار کیا ہے۔ گزشتہ دنوں آسکر ایوارڈ یافتہ بھارتی موسیقار اے آر رحمان اور اہلیہ کی طلاق کی خبر جنگل میں آگ کی طرح پھیل گئی تھی جس کے کچھ گھنٹوں بعد ہی   اے آر رحمان کی گروپ میں شامل گٹارسٹ موہنی ڈے نے بھی اپنے شوہر سے علیحدگی کا اعلان کردیا تھا جس کے بعد سوشل میڈیا صارفین دونوں کی طلاق کو ایک دوسرے سے جوڑ رہے تھے۔ اس سے قبل اپنے ابتدائی بیان میں موہنی ڈے نے  اپنی انسٹاگرام اسٹوری پر لکھا تھا کہ مجھے انٹرویوز کے لیے بہت زیادہ درخواستیں موصول ہو رہی ہیں اور میں جانتی ہوں کہ یہ کس بارے میں ہیں، اس لیے میں ان سب کو انکار کررہی ہوں کیونکہ میں بے بنیاد افواہوں کو ہوا دینے میں کوئی دلچسپی نہیں رکھتی۔ اے آر رحمان کی طلاق کے بعد موہنی ڈے نے بھی اپنے شوہر سے علیحدگی کا اعلان کر دیا تھا جس کے بعد سوشل میڈیا پر افواہیں گردش کرنا شروع ہوگئی تھیں انہوں نے کہا کہ میں افواہوں پر اپنی توانائی ضائع نہیں کرنا چاہتی، براہ کرم میری پرائیویسی کا احترام کریں۔ بھارتی میڈیا رپورٹس کے مطابق اب موہنی ڈے نے ایک بیان جاری کیا ہے جس میں ان کا کہنا ہے کہ 'میرے پاس ایسی بہت سی شخصیات ہیں جو میرے لیے والد کا درجہ رکھتی ہیں جو میری زندگی میں رول ماڈل کی حیثیت رکھتی ہیں،  میں واقعی خوش قسمت اور شکر گزار ہوں کہ انہوں نے میری پرورش میں اہم کردار ادا کیا اور اے آر رحمان ان میں سے ایک ہیں جن کی میں بہت عزت کرتی ہوں'۔ گٹارسٹ نے کہا 'اے آر رحمان بالکل میرے باپ کی طرح ہیں بلکہ وہ میرے والد سے عمر میں تھوڑے ہی چھوٹے ہوں گے، ان کی بیٹی میری عمر کی ہے، ہم لوگوں کے دلوں میں ایک دوسرے کے لیے محبت اور عزت ہے'۔  وندنا شاہ نے رحمان اور سائرہ بانو کے فیصلے کی طلاق کی وجہ بتانے سے انکار کرتے ہوئے کہا کہ یہ فیصلہ بہت سوچ سمجھ کر لیا گیا ہے موہنی ڈے نے مزید کہا 'میں نے ان کے بینڈ کے ساتھ تقریباً 8 سال کام کیا، 5 سال قبل ہی میں امریکا آئی اور یہاں کام کررہی ہوں، برائے مہربانی پرائیویسی کا خیال رکھیں، یہ ذاتی معاملہ ہے اور اس میں دخل اندازی نہ کریں'۔ انہوں نے کہا کہ 'یہ انتہائی تکلیف دہ مرحلہ ہے، برائے مہربانی دوسروں پر رحم کریں'۔ گٹارسٹ نے سوشل میڈیا پر وائرل افواہوں پر شدید حیرت کا اظہار کیا اور کہا کہ 'میرے اور اے آر رحمان کے خلاف غلط معلومات اور بے بنیاد مفروضوں، دعوؤں کو دیکھنا ناقابل یقین ہے، میڈیا نے میری اور اے آر رحمان کی طلاق کے واقعات کو جوڑ کر مجھے مجرم بنادیا ہے،  میں نے 8 سال اے آر رحمان کے ساتھ کام کیا ، میں ان کے بچوں کی طرح ہوں‘۔","entertainment"
"245","' یہ بھی سی وی بھیجیں گے'، صارفین کی تنقید کے بعد ورون نے لنکڈ اِن اکاؤنٹ ڈیلیٹ کر دیا","https://urdu.geo.tv/latest/388031-","بالی وڈ اداکار ورون دھون نے پروفیشنل نیٹ ورکنگ پلیٹ فارم لنکڈ اِن  پر اکاؤنٹ بناکر صرف 4 دن بعد ہی اسے ڈیلیٹ کر دیا۔ بھارتی میڈیا کے مطابق کرن جوہر کی فلم اسٹوڈنٹ آف دی ایئر سے اپنے کیریئر کا آغاز  کرنے والے ورون دھون  نے جمعرات کو پروفیشنل نیٹ ورکنگ پلیٹ فارم لنکڈ اِن پر اکاؤنٹ بنایا تھا۔ تاہم صرف 4 دن کے اندر ان کا اکاؤنٹ پلیٹ فارم سے غائب ہوگیا۔ بھارتی میڈیا کی رپورٹ میں کہا گیا کہ ورون دھون کو اپنے  لنکڈ اِن  اکاؤنٹ کی پروفائل کی بایو میں خود کو  300 کروڑ کی میگا ہِٹ فلموں کے ساتھ ایک  محنتی اداکار قرار دینے پر سوشل میڈیا صارفین کی جانب سے شدید تنقید کا سامنا کرنا پڑا۔ ورون دھون نے خود کے بارے میں  لنکڈ اِن  بایو میں لکھا کہ فلم انڈسٹری میں ایک دہائی سے زیادہ عرصہ کام کرنے کے بعد مجھے سخت محنت، ٹیم ورک کی اہمیت کے بارے میں بہت کچھ سیکھنے کا موقع ملا ہے۔ ورون نے  لنکڈ اِن  پروفائل میں اپنا تعارف اداکار، سرمایہ کار، اور اسسٹنٹ ڈائریکٹر کے طور پر  کرایا۔ جیسے ہی ورون دھون کے  لنکڈ اِن پر شامل ہونے کی خبر سوشل میڈیا پر وائرل ہوئی، انہیں صارفین کی جانب سے تنقید کا نشانہ بھی بنایا گیا۔ ایک صارف نے لکھا کہ 'ورون  بھی ہم سب کی طرح لنکڈ ان پر لمبی لمبی چھوڑ رہے ہیں' جبکہ دوسرے نے لکھا کہ اب انہیں بھی اپنی سی وی بھیجنا پڑے گی۔ علاوہ ازیں ایک صارف نے لکھا کہ یہاں اب ورون سب کو یہ بھی بتائیں گے کہ  ڈیوڈ دھون کا بیٹا ہونے کی وجہ سے انہیں کتنی مشکلات سے گزرنا پڑا۔ ان دنوں بھارتی ٹینس اسٹار ثانیہ مرزا اور پاکستانی کرکٹر شعیب ملک کے درمیان علیحدگی کی خبریں گرم ہیں نوجوان اداکار کو فلم میں کام کا معاوضہ مدمقابل اداکارہ کترینہ کیف سے 5 اور ہدایت کار ریمو ڈی سوزا سے 3 گنا زیادہ دیا جائے گا ","entertainment"
"246","ویڈیو: اسلام آباد کے جوڑے نے بند راستوں اور کنٹینرز کے بیچ فوٹو شوٹ کرالیا","https://urdu.geo.tv/latest/388006-","  اسلام آباد سمیت راولپنڈی اور لاہور میں پاکستان تحریک انصاف کے احتجاج کے سبب راستے بند ہیں جس سے عوام کو شدید مشکلات پیش آرہی ہیں۔ ایسے میں سوشل میڈیا پر شادی کا ایک فوٹو شوٹ وائرل ہورہا ہے جس میں احتجاج کے باعث شہر بند ہونے سے  دُلہا دُلہن نے گھبرانے کے بجائے صورتحال میں ڈھلنا مناسب سمجھا۔ تمام رکاوٹوں کو عبور کرتے ہوئے ایک جوڑے نے اس موقع کا بھرپور فائدہ اٹھایا اور کنٹینرز کے ساتھ ہی فوٹو شوٹ کروالیا۔ بیرسٹر گوہر کی عمران خان سے جیل میں ہونے والی ملاقات ڈیڑھ گھنٹے تک جاری رہی اس جوڑے نے سڑکوں پر کھڑی کی گئی رکاوٹوں کے سامنے ہی فوٹو شوٹ کیا جو اب سوشل میڈیا کی زینت بن چکا ہے۔ مختلف سوشل میڈیا پلیٹ فارمز پر وائرل ہونے والی تصاویر اور ویڈیوز میں اسلام آباد سے تعلق رکھنے والی خولہ اور قاسم کو دیکھا جا سکتا ہے جنہوں نے احتجاجی ریلی کے باعث سڑکوں کے کنارے کھڑے کنٹینرز کے سامنے فوٹو شوٹ کروا کر اپنے اس خاص دن کو یاد گار بنا دیا۔ وائرل ویڈیوز و تصاویر صارفین کی توجہ تیزی سے حاصل کر رہے ہیں جنہیں 15 گھنٹے سے بھی کم وقت میں مجموعی طور پر 20 ہزار سے زائد لوگ پسند کرچکے ہیں۔","entertainment"
"247","سعود کی نورا سے ملاقات کی ویڈیو ملنے پر اہلیہ جویریہ نے کیا کام کیا؟","https://urdu.geo.tv/latest/387993-","پاکستانی اداکار سعود قاسمی  نے بالی وڈ ماڈل و اداکارہ نورافتیحی سےملاقات پر اہلیہ جویریہ کا ردعمل بتادیا۔ کچھ روز قبل جویریہ سعود نے اپنے انسٹاگرام اکاؤنٹ پر شوہر سعود کی ایک ویڈیو شیئر کی تھی جس میں سعود کو بالی وڈ ماڈل نورا فتیحی سے گرم جوشی کے ساتھ ملاقات کرتے دیکھا گیا تھا۔ اس ویڈیو میں سعود کو نورا کے ساتھ کہیں ہاتھ ملاتے تو کہیں ان کے ساتھ بیٹھے دیکھا گیا۔    حال ہی میں اداکار سعود قاسمی  نجی ٹی وی کے پروگرام میں بطور مہمان شریک ہوئے جس دوران میزبان ایاز سومرو نے اداکار سےسوال کیا کہ’  جویریہ کو کسی نے آپ کی  نورا سے ملاقات کی ویڈیو خفیہ طور پر بنا کر بھیج دی تھی اس کے بعد جویریہ نے آپ کو فون کرکے کیا کہا تھا؟   اس پر سعود نے بتایاکہ میرے چھوٹے بھائی کی لیگ کا میچ تھا اور نورا فتیحی، میکا سنگھ سمیت کئی مشہور اداکار اس میچ کو دیکھنے پہنچے تھے، اسی وقت میری نورا سے ملاقات ہوئی، اسی دوران کسی نے ہماری ویڈیو بناکر ازراہ مذاق  جویریہ کو بھیج دی اور بتایا کہ دیکھیں سعود نورا کے ساتھ کتنا انجوائے کررہے ہیں،اس کے بعد جویریہ نے وہ ویڈیو اپنے سوشل میڈیا پر پوسٹ کردی جو وائرل ہوگئی۔ سعود نے میزبان کی جانب سے  اہلیہ کی کال کی بات نظر انداز کرتے ہوئےوضاحت دی کہ ’ میں نے اس ویڈیو کو خود نہیں بنوایا تھا وہ کسی اور نے بناکر جویریہ کو بھیجی تھی، یہی وجہ تھی کہ میرا رخ نورا کی جانب بھی نہیں تھا‘۔","entertainment"
"248","میرے نزدیک دوستی ضروری، شادی بیکار کام ہے: جاوید اختر","https://urdu.geo.tv/latest/387983-","بھارتی مصنف اور نغمہ نگار   جاوید اختر   نے اداکارہ شبانہ اعظمی سے شادی پر گفتگو کرتے ہوئے کہا ہے کہ دوستی پہلے شادی  تو بیکار کام ہے۔ بھارتی میڈیا سے گفتگو کے دوران جاوید اختر نے کہا کہ’ہر رشتے کی بنیاد باہمی احترام ہے، شادی ایک تصور ہے، میں اور شبانہ شادی شدہ  ہونے سے  پہلے ایک اچھے دوست ہیں، میں نے شبانہ سے  1984 میں اس وقت شادی کی  جب  میری  پہلی اہلیہ  ہنی ایرانی سے  شادی کو 5 سال گزرچکے تھے‘۔ جاوید اختر نے بتایا کہ  ’دراصل میری اور  شبانہ کی شادی بڑی  مشکل سے ہوئی ہے،  ہم دوست ہیں اور  ایک شادی کیلئے میرے  نزدیک دوستی زیادہ ضروری ہے،  شادی وادی تو بیکار کام ہے، شادی  صدیوں پرانی روایت ہے یہ وہ پتھر ہے جو صدیوں سے پہاڑوں سے لڑھک رہا ہےاور جیسے ہی یہ پہاڑ سے نیچے آتا ہے  بہت سی کائی، کچرا اور گوبر جمع کرلیتا ہے۔   بھارتی نغمہ نگار کا کہنا تھا کہ ’میرے نزدیک لفظ 'بیوی' اور 'شوہر'  کے معنی مختلف ہیں، دو افراد جو کسی بھی جنس سے ہوں اگر ایک دوسرے کا  احترام نہ کریں تو وہ ایک ساتھ کیسے خوش رہ سکتے ہیں، شادی جیسے رشتے کو  باہمی احترام، غور و فکر  اور  ایک دوسرے کو جگہ دینے کی ضرورت ہے، یہ سمجھنا ضروری ہے کہ ان کے شریک حیات سمیت ہر شخص خود ایک انسان ہے‘۔ انہوں نے بتایا کہ ’ایک بات یقینی ہے عزت کے بغیر محبت ایک دھوکا ہے، میں آپ کو بتاتا چلوں کہ ایک آزاد عورت، اپنے عزائم، کاروبار اور اپنی رائے کے ساتھ زیادہ آسان نہیں ہوتی، آپ کو تسلیم کرنا ہوگا کہ جو شخص آپ کے ساتھ رہ رہا ہے آپ کا غلام نہیں ہے‘۔","entertainment"
"249","اہلیہ ایشوریا کیلئے ابھیشیک کے بیان نے مداحوں کو حیران کردیا","https://urdu.geo.tv/latest/387973-","بالی وڈ اسٹار کپل کے درمیان  گزشتہ کئی عرصے سے جاری طلاق کی افواہوں کے دوران ابھیشیک کے ایشوریا سے متعلق  بیان نے مداحوں کو حیران کردیا۔ ان دنوں  ابھیشیک بچن کی  نئی فلم ’  آئی وانٹ ٹو ٹاک‘مداحوں کی جانب سے خاصی پذیرائی سمیٹ رہی ہے،  اس فلم کی کہانی ایک بیمار باپ  کے  اس کی بیٹی کے ساتھ پیچیدہ تعلقات پر مبنی ہے۔ حال ہی میں اپنی نئی فلم سے متعلق گفتگو کے دوران ابھیشیک نے اپنی بیٹی اور اس کی پرورش کیلئے ایشوریا کی سپورٹ پر ان کا شکریہ ادا کیا جب کہ ساتھ ہی  اپنے والدین کے مصروف ترین شیڈول کے باوجود بچوں کو مکمل وقت دینے پر  ان کو سراہا۔ بھارتی میڈیا سے گفتگو کے دوران ابھیشیک کا کہنا تھا کہ میں نے بچپن میں خود کو کبھی تنہا محسوس نہیں کیا، جب میں پیدا ہوا تو میری والدہ نے بچوں کی پرورش کیلئے شوبز سے دوری اختیار کرلی، دوسری طرف ہم نے کبھی بھی  اپنے لیے والد کی  غیر موجودگی بھی محسوس نہیں کی۔ اہلیہ ایشوریا رائے اور بیٹی آرادھیا سے متعلق انہوں نے کہا کہ’میرے گھر میں، میں خوش قسمت ہوں کہ مجھے فلموں میں کام کرنے  کا موقع ملا لیکن میں یہ بھی  جانتا ہوں کہ ایشوریا گھر پر آرادھیا کے ساتھ ہیں جس کیلئے  میں ایشوریا کا بے حد شکر گزار ہوں ۔ ایک باپ کی حیثیت اپنا تجربہ شیئر کوتے ہوئے  ابھیشیک نے بتایا کہ  ’بطور والدین ہمارے بچے ہمیں حوصلہ دیتے ہیں، والدین اپنے بچوں کیلئے  ایک ٹانگ پر پہاڑوں پر بھی چڑھ جاتے ہیں، میں یہ بات ماؤں  کے لیے بے حد  احترام کے ساتھ تسلیم کرتا ہوں  کیونکہ وہ جو کچھ  بھی اپنے بچوں کیلئے کرتی ہیں کوئی بھی نہیں کر سکتا مگر ایک باپ اپنے بچوں کیلئے  خاموشی سے  سب کرتا ہے کیونکہ  اسے اظہار نہیں آتا، مردوں کی یہی خامی ہے، عمر کے ساتھ بچوں کو احساس ہوتا ہے کہ ان کے باپ  ان کیلئے کتنے مضبوط تھے، شاید وہ پس منظر میں رہے لیکن ان کیلئے ہمیشہ موجود رہے۔ واضح رہے کہ  ایشوریا رائے اور ابھیشیک بچن 2007 میں شادی کے بندھن میں بندھے تھے تاہم اب کچھ عرصے سے دونوں میں طلاق کی افواہیں گردش کررہی ہیں۔ ایشوریا نے حال ہی میں انسٹاگرام پر آرادھیا کی 13ویں سالگرہ  کی  تقریب کی تصاویر شیئر کی تھیں تاہم ان تصاویر میں بھی ابھیشیک موجود نہیں تھے۔ ایشوریا رائے اور ابھیشیک بچن 2007 میں شادی کے بندھن میں بندھے تھے تاہم اب کچھ عرصے سے دونوں شخصیات طلاق کی افواہوں کا نشانہ بنی ہوئی ہیں ابھیشیک بچن نے اس بار  آرادھیا بچن کو ان کی 13 ویں سالگرہ پر مبارکباد تک نہیں دی ہے: بھارتی میڈیا کا دعویٰ ","entertainment"
"250","کراچی: سندھ کے قدیم فنون کو اجاگر کرتا تین روزہ ’سندھ کرافٹ فیسٹیول‘ اختتام پذیر","https://urdu.geo.tv/latest/387953-","سندھ کی قدیم تہذیب، تاریخ، روایات، فنون اور رسم رواج کو اجاگر کروانے کیلئے منعقد ہونے والا سندھ کرافٹ فیسٹیول اپنے اختتام کوپہنچ گیا۔ میلے کے اختتامی روز متحدہ عرب امارات کے سفیر حماد عبید، قونصل جنرل بخیت عتیق اور صوبائی وزرا نے  فیسٹیول کا دورہ کیا، ہنرمندوں سے گفتگو کی، اور ثقافتی اشیا خریدیں۔ سندھ کرافٹ میلہ سندھ کی تاریخ اور ثقافت کو اجاگر کرنے کے ساتھ ساتھ دیہی خواتین کیلئے روزگار کا بھی بڑا ذریعہ ثابت ہوا۔ سندھ کرافٹ فیسٹیول تین روز تک صوبے کی ثقافت، روایات اور ہنر کے رنگ بکھیرتا رہا، میلے میں 90 سے زائد اسٹالز پر دیہی خواتین کی بنائی ہوئی اجرک، رلی، سندھی ٹوپی اور دستکاری سمیت ہاتھوں سے تیار کردہ اشیا پیش کی گئیں۔ شرکاء نے فیسٹیول کےانعقاد کو درست سمت میں مثبت قدم قرار دیتے ہوئے کہا کہ فیسٹیول کے ذریعے جہاں صوبے کا خوش نما چہرہ دنیا نے دیکھا تو وہیں دیہی خواتین کو روزگار بھی میسر آیا۔ تین روزہ فیسٹیول کے اختتام پر مقامی گلوکاروں نے سربکھیرتے ہوئے روایتی موسیقی سے میلے کی شان بڑھائی۔ ","entertainment"
"251","سائرہ بانو  نے اے آر رحمان سے علیحدگی پر خاموشی توڑ دی","https://urdu.geo.tv/latest/387939-","آسکر  ایوارڈ  یافتہ بھارتی موسیقار  اے آر  رحمان کی سابقہ اہلیہ سائرہ بانو  نے شوہر سے علیحدگی کے حوالے سے خاموشی توڑ دی ہے۔ بھارتی میڈیا کے مطابق سائرہ بانو نے ایک آڈیو میں بیان میں اپنا تعارف سائرہ رحمان کے نام سے کراتے ہوئےکہا کہ میں اس وقت ممبئی میں ہوں۔ میں گزشتہ چند ماہ سے جسمانی طور پر ٹھیک نہیں، اس لیے  میں نے اے آر  سے 'تھوڑا وقفہ لینے کا فیصلہ کیا'۔ سائرہ بانو نے یوٹیوبرز  اور تامل میڈیا سے درخواست کی کہ اے آر رحمان کے بارے میں کچھ بھی غلط بات نہ کہیں، وہ ایک انمول شخص اور دنیا کے سب سے بہترین انسان ہیں۔ سائرہ بانو کا کہنا تھا کہ مجھے صحت کے مسائل کی وجہ سے چنئی چھوڑنا پڑا، میں ممبئی میں اپنا علاج کرانے آئی ہوں اور یہ اے آر کے مصروف شیڈول کے ساتھ چنئی میں ممکن نہیں تھا، میں کسی کو پریشان نہیں کرنا چاہتی تھی، نہ اپنے بچوں کو اور نہ ہی انہیں۔   سائرہ بانو نے اے آر رحمان کی مزید تعریف کرتے ہوئے کہا کہ  وہ ایک شاندار انسان ہیں۔ اور میں صرف یہی درخواست کرتی ہوں کہ انہیں ویسے ہی رہنے دیں جیسے وہ ہیں، میں ان پر اپنی جان سے زیادہ بھروسہ اور پیار کرتی ہوں اور وہ بھی مجھ سے اتنی ہی محبت کرتے ہیں۔ اس لیے آپ سب سے گزارش ہے کہ  ان کے خلاف تمام جھوٹے الزامات بند کریں، ہمیں اکیلا چھوڑ دیں اور سکون میں رہنے دیں۔ ابھی 'ہم نے کچھ بھی باضابطہ طور پر اعلان نہیں کیا'۔ سائرہ بانو کا مزید کہنا تھا کہ میں جلد ہی چنئی واپس آؤں گی، لیکن پہلے مجھے اپنا علاج مکمل کرنا ہے،  آپ سے درخواست کرتی ہوں کہ ان کا نام خراب کرنا بند کریں، وہ ایک انمول شخصیت ہیں۔ اپنے بیان میں سائرہ بانو نے اپنی بیماری سے متعلق کچھ نہیں بتایا۔ خیال  رہےکہ گزشتہ دنوں سائرہ بانو نے شادی کے 29 سال بعد شوہر سے علیحدگی کا اعلان کیا تھا۔ سائرہ بانو کی وکیل وندنا شاہ کی جانب سے اے آر رحمان اور سائرہ کی علیحدگی کے حوالے سے ایک بیان جاری کیا گیا۔ بیان میں کہا گیا کہ کئی سالوں کی شادی کے بعد سائرہ نے اپنے شوہر اے آر رحمان سے علیحدگی کا مشکل فیصلہ کیا ہے۔ یہ فیصلہ ان کے تعلقات میں پیچیدگی کے باعث کیا گیا ہے۔ بیان میں کہا گیا کہ ایک دوسرے کے لیے گہری محبت کے باوجودجوڑے نے محسوس کیا کہ تلخی اور مشکلات کے باعث ان کے درمیان ایک ایسا فاصلہ پیدا ہو گیا ہے جسے اس وقت دونوں فریق ختم کرنے سے قاصر ہیں۔ سائرہ نے مداحوں سے درخواست کی کہ وہ اس مشکل وقت میں ان کی پرائیویسی اور جذبات کا احترام کریں۔ بعد ازاں  اے آر رحمان نے بھی ایکس اکاؤنٹ سے پیغام جاری کیا جس میں لکھا تھا ہم نے شادی کے 30 برس تک پہنچنے کی امید کی تھی لیکن دنیا میں ہر چیز کا اختتام ہے جو کسی نے نہیں دیکھا، ٹوٹے ہوئے دلوں کے بوجھ سے خدا کا تخت بھی کانپ سکتا ہے۔ بھارتی میڈیا کے مطابق اے آر رحمان نے 12 مارچ 1995 کو سائرہ بانو سے شادی کی تھی، جوڑے کے تین بچے ہیں۔ اے آر رحمان اور سائرہ کی ارینج میرج ہوئی تھی، موسیقار نے ایک انٹرویو میں انکشاف کیا تھا کہ ان کی والدہ نے سائرہ سے شادی کرائی تھی۔","entertainment"
"252","علیزے سلطان اور فیروز خان کے ایکدوسرے پر نام لیے بغیر وار، دونوں کی انسٹا اسٹوری وائرل","https://urdu.geo.tv/latest/387896-","پاکستانی اداکار فیروز خان کی سابقہ اہلیہ علیزے سلطان نے فیروز اور ان کی موجودہ اہلیہ پر نام لیے بغیر طنز کے تیر چلائے ہیں۔ فوٹو اینڈ ویڈیو شیئرنگ پلیٹ فارم انسٹا گرام پر علیزے سلطان نے معنی خیز انسٹا اسٹوری شیئر کی جو کئی پیجز پر وائرل ہے۔ علیزے نے اپنی انسٹا اسٹوری میں نام لیے بغیر اداکار اور ان کے اہلخانہ کو آڑے ہاتھوں لیتے ہوئے ان پر دکھاوے کا الزام عائد کیا، علیزہ نے لکھا کہ اور جب بچے بیمار ہوتے ہیں تو وہ انہیں میرے دروازے پر چھوڑ کر فرار ہو جاتے ہیں۔ بظاہر یہی لگتا ہے کہ علیزے سلطان نے یہ طنز فیروز اور ان کے اہلخانہ پر کیے ہیں کیونکہ علیزے سلطان کی یہ معنی خیر انسٹاری ایک ایسے وقت میں سامنے آئی ہے جب فیروز خان کی  اہلیہ ڈاکٹر زینب نے گزشتہ روز فیروز اور علیزے سلطان کی چھوٹی بیٹی فاطمہ کے ہمراہ چند تصاویر شیئر کی تھیں۔ ڈاکٹر زینب کے مطابق فاطمہ فیروز نے ان کے کلینک کا دورہ کیا جہاں ان دونوں نے خوشگوار وقت ساتھ گزارا۔ اس موقع پر سوشل میڈیا صارفین ڈاکٹر زینب کا ان کے سوتیلے بچوں کے ساتھ اچھا رویہ دیکھ کر ان کی تعریفیں کر رہے تھے۔ تاہم فیروز خان نے بھی علیزے کی اسٹوری وائرل ہونے کے بعد اپنے انسٹاگرام پر تصویر پوسٹ کی اور ذو معنی پیغام لکھا۔ فیروز نے اپنی شیئر کردہ تصویر پر لکھا 'توجہ چاہیے؟ اسٹار بنا دوں؟' اداکار فیروز خان اور علیزے سلطان میں بچوں کے معاملے پر کیا طے ہوا تھا؟ واضح رہے کہ اداکار فیروز خان اور ان کی سابقہ اہلیہ علیزے سلطان کے درمیان بچوں کی تحویل کے معاملے پر تصفیہ ہوا تھا، جس کے مطابق فیروز خان بیٹے سلطان کو اپنے پاس رکھیں گے جبکہ بیٹی فاطمہ اپنی والدہ علیزے سلطان کے پاس رہیں گی۔   میڈیا رپورٹس کے مطابق فیروز اور علیزے کو اپنے بچوں سے کسی بھی وقت فون یا ویڈیو کال کے ذریعے بات کرنے کی آزادی ہو گی۔ اس کے علاوہ فیروز خان بیٹی فاطمہ کے اخراجات کے لیے علیزے سلطان کو ماہانہ 75000 روپے دیں گے اور اس رقم کی ادائیگی وہ ہر ماہ کی 3 تاریخ تک کریں گے جبکہ بیٹے سلطان کے تمام اخراجات بھی فیروز خان اُٹھائیں گے۔ تصفیے میں بیٹی فاطمہ کے ماہانہ اخراجات میں 10 فیصد کا سالانہ اضافہ بھی شامل ہے اور فیروز خان بیٹی کے تعلیمی اخراجات کے ساتھ ساتھ کسی بھی طرح کے ایمرجنسی اخراجات کے بھی ذمے دار ہیں۔ یاد رہے کہ اداکار فیروز خان نے علیزے سلطان سے 2018 میں شادی کی تھی جس کے بعد اس جوڑی کے ہاں 2019 میں پہلے بیٹے سلطان اور فروری 2022 میں بیٹی فاطمہ کی پیدائش ہوئی تھی۔ اس جوڑی نے 2 بچوں کی پیدائش کے بعد راہیں جدا کرتے ہوئے ستمبر 2022 میں طلاق لے لی تھی۔","entertainment"
"253","ائیرپورٹ پر ایک خاتون سمجھیں ندا میری بیٹی ہے، یاسر نواز نے دلچسپ قصہ سنادیا","https://urdu.geo.tv/latest/387891-","  پاکستان کے نامور ہدایتکار و اداکار یاسر نواز نے اپنے اور اہلیہ ندا کے ساتھ پیش آیا دلچسپ قصہ سنا دیا۔ حال ہی میں یاسر نواز جیو نیوز کے پروگرام ہنسنا منع ہے کہ مہمان بنے جس میں انہوں نے اپنے بڑھے ہوئے وزن کو کم کرنے کی وجہ بتائی اور ایک قصہ بھی سنایا جس سے میزبان تابش سمیت پروگرام میں موجود حاضرین بھی کافی محظوظ ہوئے۔ یاسر نے بتایا کہ ایک مرتبہ میں ندا کے ہمراہ اسلام آباد ائیرپورٹ پر موجود تھا، اس وقت میرا وزن تقریباً 108 کلو تھا، میں اچھا خاصہ وزنی تھا، ندا نے جینز ٹی شرٹ پہنی ہوئی تھی اور وہ میک اپ کے بغیر تھیں۔   ہدایتکار نے بتایا اتنے میں ایک خاتون ہمارے پاس آئیں جو کہ انتہائی معصوم تھیں، انہوں نے مجھ سے سلام کرتے ہی کہا کہ میں آپ کی بہت بڑی مداح ہوں، میں نے آپ کے تمام ڈرامے دیکھے ہیں، خاتون کی باتیں سن کر میں کافی خوش ہوگیا۔ یاسر نواز نے بات جاری رکھتے ہوئے کہا خاتون بات کرتے کرتے ندا کی طرف اشارہ کرکے بولیں یہ بیٹی ساتھ آئی ہیں آپ کے؟ میں نے جواب دیا ہاں میری بیٹی ہے، جس پر خاتون نے کہا یہ صلہ (ندا اور یاسر کی بیٹی) ہے نا؟ انہوں نے مزید بتایا کہ خاتون نے پہچانا ہی نہیں کہ وہ ندا تھی، انہوں نے کہا آؤ بیٹا سیلفی لیں اور ندا کا ہنس ہنس کر برا حال ہو رہا تھا، وہ مداح خاتون 10 منٹ تک ہمارے ساتھ رہیں لیکن ندا کو پہچان نہ سکیں، میں بھی پھر کامیڈی زون میں چلا گیا تھا۔ یاسر نے کہا اس واقعے کے بعد میں نے کہا بس اب کم ہوکے دکھانا ہے۔","entertainment"
"254","'صاحبہ سے ملے 8 مہینے ہوگئے'، نشو بیگم پہلے شوہر کو اسکی وجہ قرار دیتے ہوئے رو پڑیں","https://urdu.geo.tv/latest/387880-","پاکستان شوبز انڈسٹری کی سابقہ معروف اداکارہ نشو بیگم نے انکشاف کیا ہے کہ ان کے اپنی بیٹی صاحبہ سے تعلقات اچھے نہیں ہیں جس کی وجہ صاحبہ کے والد اور ان کے سابق شوہر ہیں۔ حال ہی میں نشو بیگم کا ایک انٹرویو کلپ سوشل میڈیا کی زینت بنا جس میں وہ اپنے حالات کا تذکرہ کرتے ہوئے آبدیدہ ہوگئیں، شو کے میزبان سے گفتگو کرتے ہوئے نشو نے کہا کہ میری پہلی شادی کا فیصلہ انتہائی غلط تھا جس کا احساس اب ہوتا ہے۔ سابقہ اداکارہ نے بتایا کہ انہوں نے فلمی کیرئیر کے آغاز  کے 5 سال بعد جوانی میں ہی شادی کی تھی، یہ ایک غلط فیصلہ تھا، میری پہلی شادی نے میرا سب کچھ چھین لیا، گاڑیاں، گھر، زیور اور دوسری ملکیت بھی اس شادی نے چھین لی۔   اداکارہ نے کہا کہ انہیں مال و ملکیت کے چھن جانے پر کوئی افسوس نہیں تھا، انہوں نے اپنی پہلی شادی سے ایک قیمتی چیز اپنی بیٹی بچائی جو کہ اس وقت ان کے پیٹ میں تھی  لیکن اب کئی سال بعد ایسا ڈاکہ پڑا کہ سب کچھ چھن گیا۔ سینئر اداکارہ نے کہا کہ پہلے شوہر کی وجہ سے وہ گزشتہ 8 ماہ سے اپنی بیٹی صاحبہ سے نہیں مل سکیں، بیٹی سے نہ مل پانے کی بات کرتے ہوئے نشو  آبدیدہ ہوگئیں اور کہا کہ بیٹی سے نہ مل پانے کی وجہ سے انہیں ایسا لگتا ہے کہ کسی نے ان کا کلیجہ ان کے سینے سے نکال دیا ہو۔ نشو بیگم نے بیٹی سے نہ ملنے کا الزام اپنے پہلے شوہر اور صاحبہ کے والد پر عائد کیا تاہم انہوں نے واضح نہیں کیا کہ بیٹی ان سے کیوں نہیں مل رہیں۔ نشو بیگم نے کہا کہ وہ اپنے ذاتی اور گھریلو معاملات سوشل میڈیا پر نہیں لانا چاہتی تھیں لیکن اب جبکہ ہر بات سوشل میڈیا پر آگئی ہے تو وہ بھی اپنے اندر کی ساری باتیں باہر لائیں گی۔ واضح رہے کہ صاحبہ نے زندگی میں پہلی بار مارچ 2024 میں اپنے حقیقی والد سے ملاقات کی تھی جس کے بعد وہ متعدد بار  والد سے ملیں۔ انہوں نے 42 سال بعد اپنے والد امام ربانی سے ملاقات کی تھی، جن سے ان کی والدہ کی ان کی پیدائش سے قبل ہی علیحدگی ہوگئی تھی۔ خیال رہے کہ سابقہ اداکارہ نشو  نے پہلی شادی طلاق پر ختم ہونے اور صاحبہ کے 10 سال ہونے کے بعد دوسری شادی کی تھی۔","entertainment"
"255","سدھو کی اہلیہ نے صرف 40 دن میں کینسر کو کیسے شکست دی؟ سیاستدان نے ڈائٹ پلان بتادیا","https://urdu.geo.tv/latest/387809-","سابق بھارتی کرکٹر، سیاستدان اور میزبان  نوجوت سنگھ سدھو کی اہلیہ نوجوت کور نے اسٹیج 4 کینسر کو شکست دے دی۔ حال ہی میں نوجوت سنگھ سدھو نے انسٹاگرام پر ویڈیو شیئر کرتے ہوئے اعلان کیا کہ ان کی اہلیہ  اسٹیج 4 کینسر سے نجات پاچکی ہیں۔ نوجوت سنگھ سدھو کے مطابق  انہیں  ڈاکٹرز نے بتایا تھا کہ اہلیہ کو اسٹیج 4کینسر ہے جو ہڈیوں تک پھیل چکا تھا اور اہلیہ کے پاس صرف 5 فیصد بچنے کا امکان تھا لیکن اس کے بعد  بیٹی نے تحقیق کرکے ایک غذائی پلان ترتیب دیا جس کے ذریعے  اہلیہ نے 40  دنوں میں اسٹیج 4 کے کینسر کو معجزاتی طور پر شکست دے دی۔ نوجوت سنگھ نے اہلیہ کا ڈائیٹ پلان بھی شیئر کیا اور بتایا کہ اگر کینسر کے مریضوں کے کھانوں میں وقفہ زیادہ رکھا جائے تو مریض میں کینسر کے جراثیم خود بخود مرنے لگتے ہیں۔ سدھو نے اہلیہ کو دیے گئے ڈائیٹ پلان سے متعلق  بتایا کہ ان کی اہلیہ  شام 6 بجے کھانے کے بعد کوئی غذا نہیں لیتی تھیں، اس کے برعکس   دوسرے دن کا آغاز  نیم گرم پانی میں لیموں،  کچی ہلدی اور سیب کے سرکے کے ساتھ کرتی  تھیں، پھر  آدھا گھنٹے بعد  نیم کے پتے اور تلسی کا استعمال کرتی تھیں۔   نوجوت سنگھ کے مطابق ان کی اہلیہ نے چائے پینا چھوڑدی تھی، ان کو چائے کی بجائے  بجائے دار چینی، کالی مرچ ، لونگ، چھوٹی الائچی میں ہلکا سا گڑ ڈال کردیا جاتا تھا،  اس کے ساتھ کچھ میوہ جات،  بلیو بیریز  یا انار، سبزیوں کے جوس میں  چقندر، گاجر اور آملے کے جوس دیے جاتے تھے، رات کے وقت بادام کے آٹے کی روٹی، سبزی اور سلاد کے ساتھ لیتی تھیں، ساتھ ہی اہلیہ کا کھانا ریفائنری تیل کے بجائے کھوپرے، زیتون یا پھر بادام کے تیل میں تیار کیا جاتا تھا ، بےحد خیال اور احتیاط کی بدولت صرف 40 دنوں میں مثبت نتائج دیکھنے کو ملے۔ نوجوت سنگھ نے مزید  کہا کہ میں  آپ سب کو بھی  یہ بتانا چاہتا ہوں اگر آپ طرز عمل میں تبدیلی کرلیں تو آپ کینسر کو شکست دے سکتے ہیں۔","entertainment"
"256","اداکارہ نیلم نے گووندا کے ساتھ تعلقات کی خبروں پر  بلآخر جواب دیدیا","https://urdu.geo.tv/latest/387790-","بالی وڈ میں 80 کی دہائی کی مشہور اداکارہ نیلم کوٹھاری نے  گووندا کے ساتھ  اپنے تعلقات کی تردید کردی۔ گووندا اور نیلم کی جوڑی  1980 سے 1990 کی دہائی کے وسط تک بالی وڈ میں  مشہور و معروف جوڑی کے طور پر جانی جاتی رہی، اس جوڑی نے  بالی وڈ کو کئی  کامیاب فلمیں دیں۔ ماضی میں ایک انٹرویو کے دوران گووندا شادی شدہ ہونے کے باوجود بھی کسی حد تک نیلم کی جانب مائل  ہونے کا اقرار کرچکے ہیں۔ اس انٹرویو میں گووندا نے اعتراف کیا تھا کہ وہ نیلم کی تعریف کرنا نہیں روک سکتے اور خواہش ہے کہ  ان کی اب کی بیوی سنیتا خود کو بدل کر نیلم کی طرح بن جائے۔   دوران انٹرویو گووندا نے یہ بھی  بتایا تھا کہ میں نے  سنیتا کو  خود سے منگنی توڑنے کیلئے کہا تھا کیوں کہ میں نیلم سے   شادی کرنا چاہتا تھا اور مجھے نہیں لگتا کہ اس میں کچھ غلط ہے،نیلم  ایک ایسی خاتون ہیں جس کو کوئی بھی شخص کھونا نہیں چاہے گا لیکن میں نے اسے کھودیا۔ گووندا اور سنیتا نے 1987 میں شادی کی تھی اور جوڑے کا ایک بیٹا اور ایک بیٹی ہے۔ تاہم اب حال ہی میں بھارتی میڈیا سے گفتگو کرتے ہوئے نیلم کوٹھاری نے  گووندا کے ساتھ کسی بھی تعلق میں رہنے کی تردید کی۔ گووندا سے تعلق کے سوال پر نیلم کا کہنا تھا کہ یہ سب  بڑے  کھیل کا حصہ ہے لیکن ان  قیاس آرائیوں کی وضاحت دینے والا کوئی نہیں ہے۔ اداکارہ نیلم نے مزید کہا کہ  لوگوں نے جو بھی محسوس کیا وہ چھاپ دیا، اگر آپ نے 3سے زیادہ فلمیں کرلی ہوں تو بس یہی سمجھا  جاتا ہے کہ  آپ  تعلق میں تھے۔","entertainment"
"257","شوہر سے طلاق کا تعلق اے آر رحمان سے ہے؟ گٹارسٹ نے خاموشی توڑ دی","https://urdu.geo.tv/latest/387751-","آسکر ایوارڈ یافتہ بھارتی موسیقار اے آر رحمان کی گٹارسٹ موہنی ڈے نے شوہر سے طلاق کا تعلق  اے آر رحمان سے ہونے جیسی  افواہوں پر خاموشی توڑ دی۔ گزشتہ دنوں آسکر ایوارڈ یافتہ بھارتی موسیقار اے آر رحمان اور اہلیہ کی طلاق کی خبر جنگل میں آگ کی طرح پھیلی۔ اس طلاق کے  چند گھنٹوں بعد اے آر رحمان کی گروپ میں شامل گٹارسٹ موہنی ڈے نے بھی اپنے شوہر سے علیحدگی کا اعلان کر دیا تھا جس کے بعد سوشل میڈیا صارفین دونوں کی طلاق کو ایک دوسرے سے جوڑ رہے تھے۔ تاہم گٹارسٹ موہنی ڈے کا ان افواہوں پر ردعمل سامنے آیا ہے۔ بھارتی میڈیا کے مطابق موہنی ڈے نے اپنی انسٹاگرام اسٹوری پر لکھا کہ مجھے انٹرویوز کے لیے بہت زیادہ درخواستیں موصول ہو رہی ہیں اور میں جانتی ہوں کہ یہ کس بارے میں ہیں، اس لیے میں ان سب کو انکار کررہی ہوں کیونکہ میں بے بنیاد افواہوں کو ہوا دینے میں کوئی دلچسپی نہیں رکھتی۔ انہوں نے کہا کہ میں افواہوں پر اپنی توانائی ضائع نہیں کرنا چاہتی، براہ کرم میری پرائیویسی کا احترام کریں۔   اس سے قبل اے آر رحمان کی اہلیہ سائرہ کی وکیل وندنا شاہ نے کہا تھا کہ اے آر رحمان اور سائرہ بانو کی طلاق کا موہنی ڈے کی طلاق سے دور دور تک کوئی تعلق نہیں، سائرہ اور اے آر رحمان نے یہ فیصلہ خود ذاتی وجوہات کی بنا پر کیا ہے۔ واضح رہے کہ موہنی ڈے اور ان کے شوہر مارک کی جانب سے جاری مشترکہ بیان میں کہا گیا تھا کہ بھاری دل کے ساتھ، مارک اور میں یہ اعلان کرتے ہیں کہ ہم نے علیحدگی اختیار کر لی ہے، یہ ہمارا باہمی فیصلہ ہے،  ہم اب بھی اچھے دوست رہیں گے۔ بھارتی میڈیا کے مطابق 29 سالہ موہنی کولکتا سے تعلق رکھنے والی ایک مشہور گٹارسٹ ہیں  جنہوں نے اے آر رحمان کے ساتھ دنیا بھر میں 40 سے زائد شوز میں پرفارم کیا ہے۔","entertainment"
"258","سابق بھارتی اداکارہ ثنا خان کے ہاں دوسرے بچے کی پیدائش متوقع","https://urdu.geo.tv/latest/387744-","اسلام کی خاطر شوبز انڈسٹری کو الوداع کہنے والی سابق بھارتی اداکارہ ثنا خان اور ان کے شوہر کے ہاں دوسرے بچے کی پیدائش جلد متوقع ہے۔ ثنا خان نے جمعہ کو یہ خوشخبری انسٹاگرام پر اپنے مداحوں کو دی۔ انہوں نے ایک ویڈیو شیئر کی جس میں قرآن کی تلاوت جاری تھی اور ساتھ ہی لکھا تھا کہ الحمداللہ ہماری3 افراد کی فیملی اب 4 ہونے جارہی ہے، اس خوشی کا بے صبری سے انتظار ہے۔ یاد رہے کہ ثنا خان نے 2020 میں بالی وڈ کو خیرباد کہہ دیا تھا اور 2021 میں مفتی انس سید سے شادی کی تھی۔ شادی کے بعد ثنا خان خوشگوار زندگی گزار رہی ہیں،گزشتہ سال ثنا خان اور مفتی انس کے ہاں بیٹے کی ولادت ہوئی تھی۔ اداکارہ ثنا خان نے ایک بار انکشاف کیا تھا کہ مفتی انس کا رشتہ ان تک معروف عالم دین مولانا طارق جمیل کی وائس نوٹ میں پہنچا تھا جسے سن کر وہ حیران رہ گئی تھیں۔ بعد ازاں جوڑے نے اپنے بیٹے کا نام سید طارق جمیل رکھا تھا۔ ثنا خان حال ہی میں روبینہ دلیک کے پوڈ کاسٹ میں شریک ہوئی تھیں جس دوران انھوں نے اپنی ذاتی زندگی سمیت مفتی انس سے شادی اور ازدواجی تعلق پر بھی بات کی تھی میری زندگی میں ایک وقت ایسا تھا جب  میں خود  سے سوال کرنے لگی تھی کہ میں خوش کیوں نہیں ہوں؟  ثنا خان کی پوڈکاسٹ میں گفتگو ","entertainment"
"259","متھیرا کی نازیبا ویڈیوز کس نے اور کتنے پیسوں میں فروخت کیں؟ ماڈل کا انکشاف","https://urdu.geo.tv/latest/387696-","متنازع  ماڈل و میزبان متھیرا نے اپنی نازیبا ویڈیوز لیک کرنے والے شخص سے متعلق  انکشاف کیا ہے۔ 3 سال قبل 2021 میں متھیرا کی سوشل میڈیا پرنازیبا ویڈیوز لیک ہوئی تھیں بعدازاں ان  نازیبا ویڈیوز پر  خاموشی توڑ تے ہوئے متھیرا نے کہا تھا کہ ’سوشل میڈیا پر مجھ سے  منسوب نازیبا ویڈیوز جعلی اور ایڈٹ شدہ ہیں، وائرل ویڈیو میں میرا چہرہ ایڈیٹنگ سافٹ ویئر کے ذریعے لگایا گیا ہے ‘۔ اب اسی ویڈیو سے متعلق انکشاف کرتے ہوئے متھیرا نے بتایا ہے کہ ’ 2021میں میری نازیبا ویڈیوز جھنگ سے تعلق رکھنے والے ایک شخص نے ایڈٹ کرکے بنائی تھیں، ان لوگوں نے مجھ سمیت کئی لڑکیوں کی ویڈیوز کو ایڈٹ کرکے 2، 2 ہزار روپے میں فروخت کیا تھا، ان ویڈیوز کے لیک ہونے کے بعد میں نے ایف آئی اے سائبر کرائم سے رابطہ بھی کیا تھا۔ متھیرا نے کہا کہ کچھ لوگ میری ویڈیوز کو اپنے پاس محفوظ رکھ کر بذریعہ واٹس ایپ ان ویڈیوز کو آگے بھیجتے ہیں جو میرے نزدیک زیادہ گنہگار ہیں۔ ماڈل  کا کہنا ہے کہ  کہ ان ویڈیوز کے وائرل ہونے کے بعد کچھ سوشل میڈیا پیچز پر بھی میں نے برہمی کا اظہار کیا تھا، ساتھ ہی کئی پیجز سے اپنی ویڈیوز ہٹوائی بھی تھیں۔ غیر اخلاقی ویڈیوز کے لیک ہونے سے متعلق متھیرا کا مزید کہنا ہے کہ ایسی نازیبا ویڈیوز لیک ہونے کی وجہ سے لڑکیاں خودکشی کر لیتی ہیں لیکن چونکہ میرا تعلق ایک مضبوط گھرانے اور دوستوں سے ہے، اس لیے ان ویڈیوز کے لیک ہونے کے باوجود مجھے فرق نہیں پڑا، میں کام بھی کرتی رہی ہوں۔ حال ہی میں سوشل میڈیا پر کچھ نازیبا ویڈیوز کو متھیرا سے منسوب کیا گیا تھا جو تیزی سے وائرل ہوئی تھیں متھیرا نے کہا کہ جس نے بھی یہ حرکت کی ہے اس کو سزا ضرور ملے گی ","entertainment"
"260","ایشوریا اور ابھیشیک کے درمیان طلاق کی خبریں، امیتابھ بلآخر خاموشی توڑ کر پھٹ پڑے","https://urdu.geo.tv/latest/387694-","بالی وڈ بگ بی امیتابھ بچن نے اسٹار کپل  ابھیشیک بچن اور ایشوریا رائے کے درمیان طلاق کی افواہوں پر مبہم انداز میں ردعمل دے دیا۔ ایشوریا رائے اور ابھیشیک بچن 2007 میں شادی کے بندھن میں بندھے تھے تاہم اب  کچھ عرصے سے  دونوں شخصیات  طلاق کی افواہوں کا نشانہ بنی ہوئی ہیں۔ رواں برس اننت امبانی کی شادی میں ایشوریا اور ابھیشیک کی علیحدہ علیحدہ شرکت نے ایک بارپھر جوڑے کے درمیان طلاق کی خبروں کو جنم دیا تھا لیکن  ان خبروں پر بچن خاندان کے تقریباً تمام افراد نے  خاموشی اختیار کی ہوئی ہے۔ گزشتہ روز  امیتابھ نے سوشل میڈیا پر شیئر کیے گئے اپنے بلاگ پوسٹ میں مبہم انداز اپناتے ہوئے اپنے خاندان سے متعلق پھیلی گئی قیاس آرائیوں کو  جھوٹ قراردیا۔   امیتابھ نے ایک طویل بلاگ پوسٹ شیئر کیا جس میں درج تھا کہ ’دوسروں سے مختلف  بننے کیلئے موجودہ زندگی میں  حوصلے  اور خلوص کی ضرورت ہوتی ہے، میں اپنے  خاندان  سے متعلق بات نہیں کرتا کیونکہ یہ میرا ڈومین ہے اور  میں اپنے خاندان اور ذاتی زندگی میں رازداری برقرار رکھنا پسند کرتا ہوں، قیاس آرائیاں صرف  قیاس آرائیاں ہیں جو کہ جھوٹی ہیں اور  بغیر تصدیق شدہ ہیں‘۔ بگ بی نے لکھا کہ ’ ضروری ہے کہ ہم جس پیشے  سے منسلک ہوں یا جو کچھ لکھا جائے اس کی پہلے تصدیق ہونی چاہیے،  میں کسی کے منتخب  پیشے کے انتخاب کو چیلنج نہیں کروں گا‘ ۔ بلاگ میں اداکار نے بھارتی میڈیا کی قیاس آرائیوں پر مبنی خبروں پر مایوسی کا اظہار کرتے ہوئے مزید لکھا کہ  ’آپ جو چاہیں  لکھیں لیکن جب آپ سوالیہ نشان کے ساتھ  کچھ لکھتے ہیں تو یہ بات آپ بھی  سمجھتے ہیں کہ یہ تحریر قابل اعتراض ہوسکتی ہے، دنیا کو جھوٹ یا سوالیہ جھوٹ سے بھر دو اور آپ کا کام ختم ہو گیا ‘۔","entertainment"
"261","لڑکیوں کو دوست بنانے میں میرا اور جاوید شیخ کا مقابلہ رہتا تھا: سید نور کا انکشاف","https://urdu.geo.tv/latest/387688-","فلم ساز  و ڈائریکٹر سید نور نے اپنی جوانی کی یادیں تازہ کرتے ہوئے دلچسپ قصے سنا دیے۔ سید نور نے حال ہی میں پی ٹی وی کے پروگرام میں بطور مہمان شرکت کی جہاں انہوں نے اپنی جوانی کے دنوں کو یاد کیا اور  سب کو محظوظ کیا، ساتھ ہی انہوں نے اپنے کیرئیر سمیت زندگی کے حوالے سے بھی دلچسپ گفتگو کی۔   انہوں نے کہا کہ میرا اور اداکار جاوید شیخ کا لڑکیوں کو دوست بنانے کا مقابلہ رہتا تھا اور یہ مقابلہ میں ہی جیت جاتا تھا کیونکہ جاوید شیخ شادیاں کرتا تھا اور میں صرف دوستیاں بناتا تھا۔ سید نور نے اپنی بات کو جاری رکھتے ہوئے یہ بھی کہا کہ میں نے شادی صرف اسی سے کرنی تھی جس سے مجھے محبت ہوتی اور جب محبت ہوئی تو شادی بھی کر لی۔ اپنی اہلیہ اور ماضی کی معروف اداکارہ صائمہ کے حوالے سے بات کرتے ہوئے انہوں نے کہا کہ صائمہ میں بہت سی خوبیاں ہیں، وہ بہت ذہین ہیں، انکی یادداشت اور مشاہدہ کرنے کی صلاحیت بھی بہت اچھی ہے۔","entertainment"
"262","شاہ رخ نہ سلمان، بھارت میں سب سے مقبول اداکار کون؟ فہرست جاری","https://urdu.geo.tv/latest/387636-","بھارت کی ساؤتھ کی فلم انڈسٹری کے اداکاروں نے معاوضے ، فلم کے بزنس کے بعد اب عوام میں مقبولیت میں بھی بالی وڈ کے بڑے ناموں کو پیچھے چھوڑ دیا ہے۔ بھارتی میڈیا رپورٹس کے مطابق ساؤتھ فلم انڈسٹری کے سپر اسٹار پربھاس فلم 'کلکی 2898 اے ڈی' کی شاندار کامیابی کے بعد بھارت میں سب سے مقبول اداکار بن گئے۔ انہوں نے شاہ رخ خان، سلمان خان اور امیتابھ بچن جیسے بڑے سپر اسٹارز کو پیچھے چھوڑ دیا۔ بھارتی میڈیا کے مطابق بدھ کو ملک کی پیشہ ورانہ میڈیا فرم اورمیکس نے 'اسٹارز انڈیا لووز' اکتوبر کے سب سے مقبول اداکاروں کی فہرست جاری کی جس میں پربھاس کا پہلا نمبر تھا۔ اداکار وجے اس فہرست میں دوسرے نمبر پر رہے جبکہ شاہ رخ خان  تیسرے ، جونیئر این ٹی آر چوتھے اور اجیت کمار پانچویں نمبر پر رہے۔ یہ معاوضہ بالی وڈ کے بڑے اداکاروں کی فلم کے بجٹ سے بھی زیادہ ہے۔ اداکار الو ارجن جو جلد ہی فلم پشپا 2 میں نظر آئیں گے، اس فہرست میں چھٹے نمبر پر ہیں۔ اس کے علاوہ مہیش بابو ساتویں، سوریا آٹھویں اور رام چرن نویں پوزیشن پر ہیں۔ سلمان خان، جن کی آخری فلم 2023 میں ریلیز ہوئی تھی،ان کا نمبر10واں رہا۔","entertainment"
"263","فردوس جمال کے بیٹے بازل سوشل میڈیا انفلوئنسرز پر برہم، یوٹیوبرز کو وارننگ دیدی","https://urdu.geo.tv/latest/387593-","پاکستان کے معروف اداکار فردوس جمال کے بیٹے بازل جمال سوشل میڈیا انفلوئنسرز اور یوٹیوبرز پر برس پڑے۔ حال ہی میں سینئر اداکار فردوس جمال نے اپنے گھر میں تنہا رہنے اور فیملی سے دوری اختیار کرنے کے حوالے سے گفتگو کی تھی جس کے بعد ان کے بیٹے حمزہ فردوس جمال کی جانب سے والدین کی علیحدگی کے حوالے سے وضاحت کی گئی۔ تاہم اب فردوس جمال کے بیٹے بازل نے بھی سوشل میڈیا پر اپنی ایک ویڈیو شیئر کی جس میں انہوں نے سوشل میڈیا اور یوٹیوبرز پر برہمی کا اظہار کرتے ہوئے انہیں وارننگ دی۔ میرا اور اہلیہ کا اختلاف میرے گھر کی ایک خاتون کی وجہ سے ہوا: پوڈ کاسٹ میں گفتگو بازل جمال نے اپنی ویڈیو میں کہا کہ سوشل میڈیا پر ہماری فیملی کے بارے میں بات نہیں کریں، فیملی پر بات کرنے کی وجہ سے ہمیں تکلیف ہوتی ہے۔ انہوں نے مزید کہا کہ سوشل میڈیا پر میری اہلیہ، والدہ اور میری بہن پر بات کی جارہی ہے، میری اہلیہ کو سوشل میڈیا پر آنے کا کوئی شوق نہیں ہے، ہمارا تعلق پٹھان فیملی سے ہے اور ہم اپنی خواتین کو سوشل میڈیا پر نہیں لاتے۔ بازل جمال کا کہنا تھا کہ میرے بھائی نے پہلے بھی کہا تھا میری والدہ کی تصویر کا سوشل میڈیا پر استعمال نہیں کریں لیکن مسلسل گھر کی خواتین کی تصاویر کا استعمال کیا جارہا ہے۔ بازل جمال نے تمام سوشل میڈیا انفلوئنسرز اور یوٹیوبرز کو وارننگ دیتے ہوئے کہا کہ یہ میری آخری وارننگ ہے اگر یہ سلسلہ بند نہیں ہوا تو بدنام کرنے کی کوشش میں ایف آئی آر درج کراؤں گا۔","entertainment"
"264","ساتھی اداکارہ کے ساتھ وائرل تصاویر اور تعلقات کی افواہوں پر احد رضا میر نے کیا کہا؟","https://urdu.geo.tv/latest/387600-","اداکار احد رضا میر نے اپنی نجی زندگی اور ساتھی اداکارہ کے ساتھ تعلقات کی افواہوں پر کسی قسم کی لب کشائی کرنے سے انکار کردیا۔ احد رضا میر کا صحافی ملیحہ رحمان نے انٹرویو کیا جس میں انہوں نے اداکار سے سوشل میڈیا پر وائرل ہونے والی افواہوں سے متعلق پوچھا۔ ملیحہ نے اداکارہ رمشا خان کا نام لیے بغیر سوال کیا کہ سوشل میڈیا پر آپ کی تصاویر سامنے آتی ہیں جس پر مداحوں کے ذہنوں میں خیال آتا ہے کہ کیا یہ سنگل ہیں؟ یا کیا یہ کسی کے ساتھ تعلقات میں ہیں؟ کیا آپ ان سوالات کے جواب دینا چاہیں گے؟ احد رضا میر کی شادی اداکارہ سجل علی سے ختم ہونے کے بعد اب ان کی اداکارہ رمشا خان سے قربتیں بڑھ گئی ہیں جواب میں احد رضا میر نے کہا میں بور قسم کا انسان ہوں، مجھے نہیں لگتا لوگوں کو میری زندگی کے بارے میں جاننے میں دلچسپی ہوگی، میں چاہتا ہوں میری زندگی نجی رہے اورلوگ وہی سمجھتے ہیں جو وہ سمجھنا چاہیں۔ اداکار نے مزید کہا مجھے نہیں لگتا کہ میری کسی تصویر یا سوشل میڈیا پوسٹ پر مجھے کسی کو بھی وضاحت دینے کی کوئی ضرورت ہے۔ واضح رہے کہ سجل علی اور اداکار احد رضا میر کی شادی مارچ 2020 میں ہوئی تھی۔ بعدازاں 2022 میں خبریں سامنے آئیں کہ سجل اور احد کے درمیان طلاق ہوچکی ہے لیکن ان افواہوں پر دونوں اداکاروں کی جانب سے کوئی ردعمل نہیں دیا گیا، نہ ہی سجل اور نہ ہی احد رضا میر نے ان خبروں کی تصدیق یا تردید کی۔ بظاہر دونوں کے درمیان علیحدگی ہوچکی ہے جس کی تصدیق صحافی آمنہ عیسانی بھی کرچکی ہیں۔","entertainment"
"265","کیا واقعی سلمان کے تشدد سے ایشوریا کا بازو ٹوٹا تھا؟ اداکارہ کی ماضی کی وضاحت وائرل","https://urdu.geo.tv/latest/387582-","اسٹار کپل ایشوریا اور ابھیشیک کا ازدواجی تعلق ان دنوں خبروں کی زینت بنا ہوا ہے جس میںایک طرف جہاں دونوں خاندانوں نے تاحال علیحدگی کی تصدیق نہیں  کی ہے وہیں دوسری جانب دونوں اداکار بیٹی کی سالگرہ جیسے اہم دن کے موقع پر بھی ایک ساتھ نظر نہیں آئے۔ ایسے میں  ابھیشیک اور ایشوریا کے کئی پرانے انٹرویوز بھی سامنے آرہے ہیں جس کے ذریعے اداکاروں کے ماضی کے تعلقات  کو دوری کی وجہ قرار دیا جارہا ہے۔ بھارتی میڈیا کے مطابق ایشوریا رائےاپنی شادی سے قبل  سلمان خان کے ساتھ رومانوی تعلقات میں رہ چکی ہیں، بتایا جاتا ہے کہ ایشوریا اور سلمان کی دوستی شادی تک  جاپہنچی تھی لیکن 2001 میں دونوں کے  درمیان دراڑ آگئی اور 2002 میں ایشوریا نے سلمان پر متعدد الزامات عائد کرتے ہوئے ان سے اپنی راہیں جدا کرنے کا باضابطہ اعلان کیا تھا۔ حال ہی میں سلمان خان کی سابقہ گرل فرینڈ سومی علی نے بھی اداکار کی بدسلوکی اور ان کے ساتھ تکلیف دہ تجربات کا انکشاف  کرتے ہوئے بتایا تھا کہ ’سلمان نے مجھ سمیت ایشوریا کے ساتھ بھی بہت بُرا سلوک کیا، انہوں نے ایشوریا کا کندھا فریکچر کیا  تھا ‘۔ اسی دوران  ایک بار پھر ایشوریا کا بھارتی میڈیا کو دیا گیا ویڈیو انٹرویو سامنے آیا ہے جس میں اداکارہ نے صحافی سے گفتگو  کے دوران اسی موضوع پر گفتگو کی تھی۔ اداکارہ نے سلمان خان کی جانب سے کیے گئے  تشدد کی افواہوں پر کہا تھا کہ میں اپنے گھر کے باہر سیڑھیوں سے گر کر زخمی ہوگئی تھی جس پر لوگوں نے من گھڑت کہانیاں بنادی تھیں۔ اداکارہ نے کہا تھا کہ  ’میں نہیں جانتی کہ لوگ ایسے دعوے  کیوں کرتے ہیں لیکن حقیقت یہی ہے کہ میں پھسل گئی تھی ‘۔ اداکارہ کی وضاحت پر بھارتی میزبان نے ایشوریا سے سوال کیا تھا کہ آپ کا مطلب ہے کہ آپ  کے گرنے کا سلمان سے کوئی تعلق نہیں ؟ اس پر ایشوریا نے کہا تھا کہ ’ظاہر ہے ایسا نہیں ہے، اس دن   میں بہت تھک چکی تھی  اور  گرنے کے بعد  بے ہوش ہو گئی تھی ‘۔ واضح رہے کہ 2000  میں ایشوریا کے پاس  متعدد فلمز کی شوٹنگ کا شیڈول تھا  اسی دوران اداکارہ تھکن کے باعث پھسل کر سیڑھیوں سے نیچے گرگئی تھیں۔ سلمان خان اور سومی علی  8 سالوں تک تعلق میں رہے لیکن سلمان خان کی زندگی میں ایشوریا رائے کی اینٹری کے بعد ان کا سومی سے تعلق ختم ہوگیا تھا ابھیشیک ایشوریا کی عوامی مقامات پر علیحدہ علیحدہ  اینٹری  دونوں کے درمیان  علیحدگی کی خبروں کو طول دے رہی ہے ","entertainment"
"266","فلم ’ انداز اپنا اپنا ‘ میں کون سی بات عامر اور سلمان کے درمیان تناؤ کی وجہ بنی؟","https://urdu.geo.tv/latest/387571-","بالی وڈ کی بہترین کامیڈی فلموں میں شامل فلم ’ انداز اپنا اپنا‘کو  ریلیز ہوئے 30 سال کا عرصہ گزر چکا ہے لیکن  ناظرین  آج بھی اس فلم کے مرکزی کرداروں کی جاندار اداکاری کو یاد کرتے ہیں۔ اسی فلم کے حوالے سے  سلمان خان کا 1992  میں دیا گیا  ایک انٹرویو بھارتی میڈیا پر شیئر کیا گیا ہے جس میں انہوں نے  فلم’ انداز اپنا اپنا  ‘کو اس وقت کی سب سے بڑی کامیڈی فلم قرار دیتے ہوئے فلم کی شوٹنگ کے دوران کے واقعات سے پردہ اٹھایا تھا۔ سلمان خان نے بتایا تھا کہ  فلم میں  ’عامر خان کا کردار مزاحیہ اور باتونی تھا جس میں تمام مضحکہ خیز ڈائیلاگز تھے میرا کردار’ ڈمبو‘   شخص کا تھا جسے میں نے ناقابل یقین حد تک نبھایا‘۔ دوران انٹرویو سلمان خان  نے یہ اعتراف  کیا  تھا کہ میں  نے فلم ’  انداز اپنا اپنا‘  کی شوٹنگ کے دوران  جان بوجھ کر فلم کے تسلسل کو توڑنے کی کوشش کی تاکہ اس میں تاخیر ہوسکے،  فلم  کو ریلیز ہونے میں 6 ماہ کا عرصہ تھا اس کے باوجود  میں فلم کو Delay کرنے کی سرتوڑ کوشش کررہا تھا،  میں انہیں تاریخیں دے رہا تھا  اور اپنی ٹوٹی ہوئی ٹانگ سے  ہراساں  کررہا تھا، میں نے اپنے بال چھوٹے کر لیے تھے لہٰذا  فلم کی شوٹنگ کا  تسلسل ختم ہوگیا‘۔   دوسری جانب فلم کی ریلیز کے بعد بہت سی افواہیں بھی  سامنے آئی تھیں جس میں کہا گیا کہ عامر اور سلمان اب ایک دوسرے کے ساتھ کام نہیں کریں گے، اسی دوران   فلم میں’ بھالا‘ کا کردار نبھانے والے  اداکار شہزاد خان نے  بھی اپنے ایک انٹرویو میں عامر اور سلمان خان کے درمیان ہونے والی لڑائی  کا ذکر کیا تھا۔ شہزاد خان نے بتایا  تھا کہ  ’میں نے کئی بار اپنی آنکھوں کے سامنے لڑائی ہوتے دیکھی جس میں کہا جاتا تھا کہ سلمان سلمان ہے اور عامر عامر ہے، اس لڑائی کے دوران  اکثر میں ان کے درمیان پُل  بن جاتا تھا،  میں بچپن سے ہی سلمان کے بہت  نزدیک  ہوں لہٰذا چیزیں سلجھ جاتی تھیں‘۔  شہزاد خان نے بتایا تھا کہ عامر اور سلمان کا اپنے کام کے حوالے سے مختلف نقطہ نظر تھا اور بظاہر یہی چیز ان کے درمیان کشیدگی کی وجہ بنی، عامر صبح سویرے شوٹنگ کیلئے پہنچ جاتے تھے جب کہ سلمان کو شوٹنگ کیلئے آتے آتے 10سے 11  بج جاتے،فلم کی پروڈکشن مرکزی اداکاروں کے درمیان مسائل سے دوچار تھی۔ یاد رہے  کہ فلم انداز اپنا اپنا  کی اسٹار کاسٹ عامر خان، سلمان خان، روینہ ٹنڈن اور کرشمہ کپور  پر مشتمل تھی جب کہ فلم  4 نومبر 1994 کو سینما گھروں کی زینت بنی تھی۔","entertainment"
"267","کیا اے آر رحمان کی طلاق کا تعلق انکی گٹارسٹ سے ہے؟ سابقہ اہلیہ کی وکیل نے حقیقت بتادی","https://urdu.geo.tv/latest/387572-","آسکر ایوارڈ یافتہ بھارتی موسیقار اے آر رحمان کی طلاق کے بعد ان کی ساتھی گٹارسٹ موہنی ڈے نے بھی اپنے شوہر سے علیحدگی کا اعلان کر دیا تھا جس کے بعد اب ان کی سابقہ اہلیہ کی وکیل نے بیان جاری کیا ہے۔ 19 نومبر کو اے آر رحمان کی اہلیہ سائرہ بانو کی وکیل وندنا شاہ کی جانب سے اے آر رحمان اور سائرہ کی علیحدگی کے حوالے سے ایک بیان جاری کیا گیا۔ موسیقار  کی علیحدگی کے کچھ گھنٹے بعد ہی اے آر رحمان کے گروپ کی گٹارسٹ موہنی ڈے نے اپنے شوہر سے علیحدگی کا اعلان سوشل میڈیا پر کیا۔ موہنی ڈے اور ان کے شوہر مارک کی جانب سے جاری مشترکہ بیان میں کہا گیا کہ بھاری دل کے ساتھ، مارک اور میں یہ اعلان کرتے ہیں کہ ہم نے علیحدگی اختیار کر لی ہے، یہ ہمارا باہمی فیصلہ ہے،  ہم اب بھی اچھے دوست رہیں گے۔ 29 سالہ موہنی نے اے آر رحمان کے ساتھ دنیا بھر میں 40 سے زائد شوز میں پرفارم کیا ہے موہنی ڈے کے بیان کے بعد سوشل میڈیا صارفین ان کی علیحدگی اور اے آر رحمان کی طلاق کے درمیان تعلق جوڑ رہے تھے جس پر اب سائرہ بانو کی وکیل وندنا شاہ نے وضاحت پیش کی ہے۔ وندنا شاہ کے مطابق اے آر رحمان اور سائرہ بانو کی طلاق کا موہنی ڈے کی طلاق سے دور دور تک کوئی تعلق نہیں، سائرہ اور اے آر رحمان نے یہ فیصلہ خود ذاتی وجوہات کی بنا پر کیا ہے۔ وکیل نے کہا ہر طویل شادی اتار چڑھاؤ سے گزرتی ہے اور مجھے بے حد خوشی ہے کہ اگر یہ اختتام کو پہنچی ہے تو دونوں نے باوقار طریقے سے ایسا کیا ہے، رحمان اور سائرہ دونوں ایک دوسرے کا ساتھ دیتے رہیں گے، ایک دوسرے کے لیے نیک خواہشات کا اظہار کرتے رہیں گے۔ اے آر رحمان کی بیٹی خدیجہ رحمان نے بھی بھائی کے الفاظ والی اسٹوری شیئر کی تاہم وکیل وندنا شاہ نے رحمان اور سائرہ بانو کے فیصلے کی طلاق کی وجہ بتانے سے انکار کرتے ہوئے کہا کہ یہ فیصلہ بہت سوچ سمجھ کر لیا گیا ہے اور دونوں نے دوستانہ انداز میں رشتہ ختم کیا ہے۔ واضح رہے کہ 29 سالہ موہنی کولکتا سے تعلق رکھنے والی ایک مشہور گٹارسٹ ہیں  جنہوں نے اے آر رحمان کے ساتھ دنیا بھر میں 40 سے زائد شوز میں پرفارم کیا ہے۔","entertainment"
"268","حضور پاک ﷺ کی عزت دل میں ہونے کیلئے آپ کس قوم میں پیدا ہوئے وہ ضروری نہیں: بالی وڈ اداکارہ","https://urdu.geo.tv/latest/387515-","بالی وڈ اداکارہ سوارا بھاسکر نے کہا ہے کہ حضور پاک ﷺ کی عزت دل میں ہونے کیلئے آپ کس قوم میں پیدا ہوئے وہ ضروری نہیں۔ بالی وڈ اداکارہ سوارا بھاسکر کے مسلمان شوہر فہد احمد نے مہاراشٹرا کی ریاستی اسمبلی کے انتخابات میں نیشنلسٹ کانگریس پارٹی (این سی پی)  کے ٹکٹ پر حصہ لیا ہے اور آج ریاستی اسمبلی کیلئے پولنگ ہوئی۔ سوارا بھاسکر نے بھی شوہر فہد احمد کی انتخابی مہم چلائی اور اس سلسلے میں وہ ممبئی میں ان کے انتخابی حلقے میں گھر گھر پہنچیں تو کہیں جلسے جلوس اور یلیوں سے خطاب بھی کیا۔ اداکارہ نے اپنے آفیشل سوشل میڈیا اکاؤنٹ پر ایک ویڈیو پوسٹ کی ہے جس میں انہوں نے مسلمان شوہر پر تنقید کرنے والوں کو سخت جواب دیا ہے۔   انہوں نے کہا کہ ’میں نے سنا ہے اور طرح طرح کے الزامات مجھ پر لگے ہیں جنہیں قبول کرنے آئی ہوں اور یہ سچ ہے کہ میں ہندو گھر میں پیدا ہوئی تھی اور یہ بھی سچ ہے میں نے ایک مسلمان لڑکے سے شادی کی ہے‘۔ ان کا کہنا تھاکہ ’ایک اور سچ بتانا چاہتی ہوں کہ حضور پاک ﷺ کی عزت دل میں ہونے کیلئے آپ کس قوم میں پیدا ہوئے ہیں وہ ضروری نہیں ہے‘۔ بالی وڈ اداکارہ نے اپنی تقریر میں بھارتیہ جنتا پارٹی کو تنقید کا نشانہ بنایا۔ خیال رہے کہ بالی وڈ اداکارہ سوارا بھاسکر نے 2023 میں اپنے مسلمان دوست فہد احمد سے شادی کی تھی اور ان دونوں کی ایک بیٹی ہے جس کا نام رابعہ ہے۔ گزشتہ دنوں سوارا بھاسکر  نے شوہر فہد احمد کے ہمراہ معروف عالم دین و آل انڈیا مسلم پرسنل لا بورڈ کے ترجمان مولانا سجاد نعمانی سے ملاقات کی تھی جس پر انہیں تنقید کا نشانہ بنایا گیا تھا۔","entertainment"
"269","الو ارجن نے ' پشپا 2' کیلئے کتنا معاوضہ وصول کیا؟ جان کر حیران رہ جائیں گے","https://urdu.geo.tv/latest/387509-","اگر یہ کہا جائے کہ بھارت کی ساؤتھ کی فلم انڈسٹری نے مقبولیت میں بالی وڈ کو پیچھے چھوڑ دیا ہے تو یہ کہنا غلط نہ ہوگا، فلم کا بجٹ ہویا پھر فلم کا باکس آفس بزنس، ساؤتھ کی فلموں نے بالی وڈ کی حکمرانی ختم کی ہے۔ مانا جاتا ہے کہ بالی وڈ میں اکشے کمار، سلمان خان اور شاہ رخ خان سب سے زیادہ معاوضہ لینے والے اداکار ہیں۔ اس دوڑ میں بھی ساؤتھ فلم انڈسٹری کے اداکاروں نے بالی وڈ کے بڑے ناموں کو بہت پیچھے چھوڑ دیا ہے۔ باہو بلی اور پھر پشپا جیسی بلاک بسٹر فلموں نے باکس آفس پر بزنس کے سارے ریکارڈز توڑے ہی تھے اور ساتھ ہی ان میں کام کرنے والے اداکاروں نے بھی بھاری معاوضے لیے۔ بھارتی میڈیا رپورٹس کے مطابق ساؤتھ انڈین فلم انڈسٹری کے معروف سپر اسٹار  الو ارجن بھارت کے سب سے زیادہ معاوضہ لینے والے اداکار بن گئے ہیں۔ ٹریک ٹالی وڈ کی ایک رپورٹ میں دعویٰ کیا گیا ہے کہ الو ارجن نے 'پشپا 2' کے لیے حیران کن طور پر 300 کروڑ بھارتی روپے معاوضہ لیا ہے۔ یہ معاوضہ بالی وڈ کے بڑے اداکاروں کی فلم کے بجٹ سے بھی زیادہ ہے۔ رپورٹ میں بتایا گیا ہے کہ اس سے قبل رجنی کانتھ نے فلم جیلر کے لیے 250 کروڑ روپے معاوضہ لیا تھا۔ بھارتی میڈیا کے مطابق 5 دسمبر 2024 کو فلم سنیما گھروں کی زینت بنےگی دوسری جانب بالی وڈ کی بات کریں تو بھارتی میڈیا کی ایک رپورٹ میں بتایا گیا کہ  شاہ رخ خان اور سلمان خان فلموں کے منافع میں سےحصے سمیت150 سے 200 کروڑ روپے ایک فلم کا معاوضہ لیتے ہیں۔ واضح رہے کہ 17 نومبر کو الو ارجن کی فلم پشپا 2 کا ٹریلر جاری کیا گیا تھا، یوٹیوب پر 'پشپا 2- دی رول'  کے تیلگو، ہندی اور تامل زبان میں جاری کیےگئے ٹریلرکو چندگھنٹوں میں ہی کروڑوں ویوز ملے۔ بھارتی میڈیا کے مطابق  پشپا2 اگلے ماہ 5 دسمبر کو سنیما گھروں کی زینت بنےگی۔","entertainment"
"270","اے آر رحمان کی طلاق کے کچھ گھنٹوں بعد ان کی گٹارسٹ کا بھی شوہر سے علیحدگی کا اعلان","https://urdu.geo.tv/latest/387483-","عالمی شہرت یافتہ بھارتی موسیقار  اے آر رحمان کی اہلیہ سے طلاق کے بعد ان کی ساتھی گٹارسٹ موہنی ڈے نے بھی اپنے شوہر سے علیحدگی کا اعلان کر دیا۔ 19 نومبر کی شب اے آر رحمان کی اہلیہ سائرہ بانو کی وکیل وندنا شاہ کی جانب سے اے آر رحمان اور سائرہ کی علیحدگی کے حوالے سے ایک بیان جاری کیا گیا۔ بیان میں کہا گیا کہ29 سال کی شادی کے بعد سائرہ نے اپنے شوہر اے آر رحمان سے علیحدگی کا مشکل فیصلہ کیا ہے، یہ فیصلہ ان کے تعلقات میں پیچیدگی کے باعث کیا گیا ہے۔ بیان میں مزید کہا گیا کہ ایک دوسرے کے لیے گہری محبت کے باوجودجوڑے نے محسوس کیا کہ تلخی اور مشکلات کے باعث ان کے درمیان ایک ایسا فاصلہ پیدا ہو گیا ہے جسے اس وقت دونوں فریق ختم کرنے سے قاصر ہیں۔ اس کے بعد اے آر رحمان نے بھی ایکس اکاؤنٹ سے پیغام جاری کیاجس میں لکھا تھا ہم نے شادی کے 30 برس تک پہنچنے کی امید کی تھی لیکن دنیا میں ہر چیز کا اختتام ہے جو کسی نے نہیں دیکھا،  ٹوٹے ہوئے دلوں کے بوجھ سے خدا کا تخت بھی کانپ سکتا ہے۔ واضح رہے کہ اے آر رحمان نے 12 مارچ 1995 کو سائرہ بانو سے شادی کی تھی اور جوڑے کے تین بچے ہیں۔ اے آر رحمان اور سائرہ کی علیحدگی کے کچھ گھنٹے بعد ہی اے آر رحمان کے گروپ کی گٹارسٹ موہنی ڈے نے اپنے شوہر سے علیحدگی کا اعلان سوشل میڈیا پر کیا۔   موہنی ڈے اور ان کے شوہر مارک کی جانب سے جاری مشترکہ بیان میں کہا گیا کہ بھاری دل کے ساتھ، مارک اور میں یہ اعلان کرتے ہیں کہ ہم نے علیحدگی اختیار کر لی ہے، یہ ہمارا باہمی فیصلہ ہے،  ہم اب بھی اچھے دوست رہیں گے۔ بھارتی میڈیا کے مطابق 29 سالہ موہنی کولکتا سے تعلق رکھنے والی ایک مشہور گٹارسٹ ہیں  جنہوں نے اے آر رحمان کے ساتھ دنیا بھر میں 40 سے زائد شوز میں پرفارم کیا ہے۔","entertainment"
"271","ماں کے ہندو ہونے کے باوجود اے آر رحمان نے اسلام کیوں قبول کیا؟","https://urdu.geo.tv/latest/387457-","عالمی شہرت یافتہ بھارتی موسیقار  اے آر رحمان نے 23 سال کی عمر میں  اسلام قبول کیا تھا ۔ بھارتی میڈیا کو سن 2000 میں دیے گئے انٹرویو میں اے آر رحمان نے انکشاف کیا تھا کہ انہوں نے  روحانی راستے کی تلاش میں اسلام قبول کیا اور انہیں اس فیصلے سے بے حد سکون ملا۔ بھارتی میڈیا کو دیے گئے انٹرویو میں اے آر رحمان نے اسلام قبول کرنے کی وجہ یہ بتائی تھی کہ ایک صوفی ہستی نے ان کے والد کا کینسر کا  علاج کیا تھا اور ان ہی صوفی شخصیت کے  اثرات نے انہیں اسلام کی طرف مائل کیا اور  انہوں نے 1980 میں اسلام قبول کرلیا۔ دائرہ اسلام میں داخل ہونے کے بعد اے آر رحمان  کثیر العقائد پر مبنی گھرانے میں مقیم رہے ، اے آر رحمان کی  والدہ ہندو  مذہب  پر عمل کرتی تھیں جب کہ  ان کے گھر میں دیگر عقائد کی کتابیں اور  تصاویر  رکھی ہوتی تھیں۔   اللہ رکھا رحمان  (اے  آر رحمان ) کا اصل نام دلیپ کمار راجگوپالا ہے  جو  6 جنوری 1967 کو مدراس میں پیدا ہوئے، ان کے والد  آر کے شیکھر کا تعلق مدلیار خاندان سے تھا جنہوں  نے تامل اور ملیالم فلموں کے لیے  بطور موسیقار اور کنڈیکٹر کے طور پر کام کیا۔ بھارتی میڈیا کو دیے گئے انٹرویو میں  اے آر رحمان نے  اپنے نام کی تبدیلی پر بتایا تھا کہ ان کی والدہ نے ان کیلئے ’ اللہ رکھا ‘ کا  نام کا خواب میں دیکھا تھا جس کے بعد انہوں نے اللہ رکھا کا انتخاب کیاجب کہ ’رحمان‘ خاندان کے دیگر افراد نے تجویز کیا تھا۔ اے آر رحمان  نے اپنے پیدائشی نام پر عدم اطمینان کا اظہار کرتے ہوئے بتایا تھا کہ مجھے اپنا  پیدائشی نام کبھی پسند نہیں آیاتھا، لیجنڈری اداکار دلیپ کمار کو  تو اپنے نام پر کوئی اعتراض نہیں تھا  لیکن یہ  نام میری اپنی تصویر کے ساتھ نہیں جچتا تھا۔  واضح رہے کہ لیجنڈری موسیقار اے آر رحمان اور ان کی اہلیہ سائرہ بانو آج کل  شادی کے 29 سال بعد ایک دوسرے سے علیحدگی کے بعد خبروں کی زینت بنے ہوئے ہیں۔ اے آر رحمان نے 12 مارچ 1995 کو سائرہ بانو سے شادی کی تھی اور جوڑے کے تین بچے ہیں۔","entertainment"
"272","500 کروڑ سے بھی زیادہ کے  بجٹ سے بننے والا بھارت کا سب سے مہنگا  ٹی وی  شو کون سا؟","https://urdu.geo.tv/latest/387448-","بھارت میں فلموں کیلئے سیکڑوں کروڑ کا بجٹ تو  عام سی بات ہے لیکن کیا آپ جانتے ہیں کہ بھارت کا ایک ٹی وی شو  ایسا بھی ہے جس کا بجٹ 500 کروڑ  بھارتی روپوں سے بھی زیادہ تھا؟ میڈیا رپورٹس کے مطابق بھارت میں ہی تیار کیے گئے سب سے مہنگے   ٹی وی شو کا بجٹ تقریباً 2 کروڑ روپے فی ایپی سوڈ تھا جو دنیا بھر میں مقبول ہوا۔ بھارتی میڈیا کے مطابق 18-2017  کا تاریخی ڈرامہ’ پورس‘  بھارت کا سب سے مہنگا ٹی وی شو  ہے جس سے متعلق  2017 میں دعویٰ کیا گیا تھا کہ  شو کا بجٹ 500 کروڑ  بھارتی روپے ہے جو اس وقت بھارت  میں بنی کسی  فلم سے بھی  زیادہ تھا۔   اس بجٹ کا موازنہ اگر  آج کی فلموں  سے کیا جائے تو بھارت میں اب تک  3 فلموں  (Adipurush ،  RRR اور Kalki 2898 AD )  کا بجٹ  اس سے بھی زیادہ ہے لیکن اس کے باوجود ڈرامہ پورس آج بھی بھارتی شو میں سب سے زیادہ بجٹ رکھنے والا ڈرامہ ہے۔ بھارت کی مہنگی ترین فلمیں باہوبلی 2 کا بجٹ  (250 کروڑ)، برہمسترا پارٹ ون (350 کروڑ)، جوان (300 کروڑ)،  اور یہاں تک کہ سنگھم اگین (350 کروڑ) کے بجٹ سے تیار کی گئی تھیں اس حساب سے  پورس کا بجٹ ان فلموں سے بھی کہیں  زیادہ ہے۔ سواستیک پروڈکشن کے بینر تلے  سدھارتھ کمار تیواری کا یہ ڈرامہ  پورس 2017 میں شروع کیا گیا تھا  جب کہ اس ڈرامے کا اختتام 2018 میں ہوا۔ ڈرامہ پورس کی کہانی تاریخ کے  پوروا بادشاہ پر مبنی تھی جس نے چوتھی صدی میں یونانی شہنشاہ سکندر سے مشہور جنگ لڑی تھی۔ ڈرامے کے  پروڈیوسر  اسے فلم  باہوبلی کی طرح شاندار بنانے کا ارادہ رکھتے تھے،  یہی وجہ تھی کہ اس ڈرامے کیلئے  بڑے پیمانے پر سیٹ تیار کیے گئے  اور  شو کے جنگی  ایپی سوڈز کیلئے  ہزاروں لوگوں کی اضافی  خدمات حاصل کی گئیں۔ بھارتی میڈیا کے مطابق ڈرامے کی  299 اقساط کی سیریز کے  فی ایپی سوڈ کا بجٹ  ایک کروڑ 70 لاکھ روپے تھا۔","entertainment"
"273","والدین کی 29 سال بعد طلاق، اے آر رحمان کے بچوں نے خاموشی توڑ دی","https://urdu.geo.tv/latest/387445-","بالی وڈ کے شہرہ آفاق گلوکار اور موسیقار اے آر رحمان اور ان کی اہلیہ کے درمیان طلاق کے بعد بیٹے اور دونوں بیٹیوں نے ردعمل دیا ہے۔ 19 نومبر کی شب گلوکار کی اہلیہ سائرہ بانو نے طلاق کا اعلان کیا جس کے بعد اے آر رحمان نے بھی ایکس اکاؤنٹ پر بیان جاری کیا اور شادی کے 29 برس بعد اہلیہ سے علیحدگی کی تصدیق کی۔ اب گلوکار کے بچوں کے بیانات سامنے آئے ہیں جو تینوں نے انسٹاگرام اسٹوری پر شیئر کیے۔ اے آر رحمان کے بیٹے اے آر امین نے اپنی اسٹوری میں لکھا 'ہم سب سے گزارش کرتے ہیں کہ اس وقت ہماری پرائیویسی کا احترام کریں اور ہماری صورتحال سمجھنے کے لیے آپ سب کا شکریہ'۔ دوسری جانب اے آر رحمان کی بیٹی خدیجہ رحمان نے بھی بھائی کے الفاظ والی اسٹوری شیئر کی جب کہ دوسری بیٹی رحیمہ نے بھی ایسا ہی کچھ لکھا۔  رحیمہ نے انسٹاگرام کی اسٹوری پر کہا کہ 'یہ قابلِ تعریف ہوگا اگر آپ سب اس صورتحال کو ہماری پرائیویسی سمجھیں اور عزت دیں'۔ واضح رہے کہ اے آر رحمان نے 12 مارچ 1995 کو سائرہ بانو سے شادی کی تھی اور جوڑے کے تین بچے ہیں۔ اے آر رحمان اور سائرہ کی ارینج میرج ہوئی تھی، موسیقار نے ایک انٹرویو میں انکشاف کیا تھا کہ ان کی والدہ نے سائرہ سے شادی کرائی تھی۔ اے آر رحمان نے 12 مارچ 1995 کو سائرہ بانو سے شادی کی تھی اور جوڑے کے تین بچے ہیں سائرہ نے مداحوں سے درخواست کی کہ وہ اس مشکل وقت میں ان کی پرائیویسی اور جذبات کا احترام کریں۔ ","entertainment"
"274","اہلیہ کی جانب سے طلاق کا اعلان: اے آر رحمان نے سوشل میڈیا پر دل شکستہ پیغام جاری کردیا","https://urdu.geo.tv/latest/387434-","عالمی شہرت یافتہ بھارتی موسیقار  اے آر رحمان کی اہلیہ سائرہ بانو نے شادی کے 29 سال بعد 19 نومبر کو شوہر سے علیحدگی کا اعلان کیا جس کے بعد اب موسیقار نے خود بھی اس پر ردعمل دے دیا۔ بھارتی میڈیا کے مطابق سائرہ بانو  کی وکیل وندنا شاہ کی جانب سے اے آر رحمان اور سائرہ  کی علیحدگی کے حوالے سے ایک بیان جاری کیا گیا جس میں کہا گیا کہ کئی سالوں کی شادی کے بعد سائرہ نے اپنے شوہر اے آر رحمان سے علیحدگی کا مشکل فیصلہ کیا ہے، یہ فیصلہ ان کے تعلقات میں پیچیدگی کے باعث کیا گیا ہے۔ بیان میں کہا گیا کہ ایک دوسرے کے لیے گہری محبت کے باوجودجوڑے نے محسوس کیا کہ تلخی اور مشکلات کے باعث ان کے درمیان ایک ایسا فاصلہ پیدا ہو گیا ہے جسے اس وقت دونوں فریق ختم کرنے سے قاصر ہیں۔ اے آر رحمان کی بیٹی خدیجہ رحمان نے بھی بھائی کے الفاظ والی اسٹوری شیئر کی سائرہ نے مداحوں سے درخواست کی کہ وہ اس مشکل وقت میں ان کی پرائیویسی اور جذبات کا احترام کریں۔ اے آر رحمان کا ردعمل: اے آر رحمان کے ایکس اکاؤنٹ سے پیغام جاری کیا گیا جس میں لکھا تھا 'ہم نے شادی کے 30 برس تک پہنچنے کی امید کی تھی لیکن دنیا میں ہر چیز کا اختتام ہے جو کسی نے نہیں دیکھا،  ٹوٹے ہوئے دلوں کے بوجھ سے خدا کا تخت بھی کانپ سکتا ہے'۔ بھارتی گلوکار و موسیقار کی ٹوئٹ میں لکھا گیا کہ 'اگرچہ اس مشکل وقت سے گزرنے کی کوشش کررہے ہیں، بکھرے ہوئے ٹکڑے واپس جڑ نہیں سکتے، ہم اپنے دوست احباب کا شکریہ ادا کرتے ہیں جنہوں نے نیک خواہشات کا اظہار اور ہم سے ہمدردی کی اور ہماری پرائیویسی کا خیال رکھا'۔ واضح رہے کہ اے آر رحمان نے 12 مارچ 1995 کو سائرہ بانو سے شادی کی تھی اور جوڑے کے تین بچے ہیں۔ اے آر رحمان اور سائرہ کی ارینج میرج ہوئی تھی، موسیقار نے ایک انٹرویو میں انکشاف کیا تھا کہ ان کی والدہ نے سائرہ سے شادی کرائی تھی۔","entertainment"
"275","اے آر رحمان کی اہلیہ کا شادی کے 29 سال بعد شوہر سے علیحدگی کا اعلان","https://urdu.geo.tv/latest/387403-","بھارت کے معروف موسیقار اور گلوکار اے آر رحمان کی اہلیہ سائرہ بانو نے  شادی کے 29 سال بعد شوہر سے علیحدگی کا اعلان کر دیا۔ بھارتی میڈیا کے مطابق سائرہ بانو  کی وکیل وندنا شاہ کی جانب سے اے آر رحمان اور سائرہ  کی علیحدگی کے حوالے سے ایک  بیان جاری کیا گیا ہے۔ بیان میں کہا گیا ہے کہ کئی سالوں کی شادی کے بعد سائرہ نے اپنے شوہر  اے آر رحمان سے علیحدگی کا مشکل فیصلہ کیا ہے۔ یہ فیصلہ ان کے تعلقات میں پیچیدگی کے باعث کیا گیا ہے۔   بیان میں کہا گیا کہ ایک دوسرے کے لیے گہری محبت کے باوجودجوڑے نے محسوس کیا کہ تلخی اور مشکلات کے باعث ان کے درمیان ایک ایسا فاصلہ پیدا ہو گیا ہے جسے اس وقت دونوں فریق ختم کرنے سے قاصر ہیں۔ سائرہ نے مداحوں سے درخواست کی کہ وہ اس مشکل وقت میں ان کی پرائیویسی اور جذبات کا احترام کریں۔ بھارتی میڈیا کے مطابق اے آر رحمان نے 12 مارچ 1995 کو سائرہ بانو سے شادی کی تھی، جوڑے کے تین بچے ہیں۔ اے آر رحمان اور سائرہ کی ارینج میرج ہوئی تھی، موسیقار نے ایک انٹرویو میں انکشاف کیا تھا کہ ان کی والدہ نے سائرہ سے شادی کرائی تھی۔","entertainment"
"276","ایشوریا سے طلاق کی افواہیں، ابھیشیک نے بیٹی کو سالگرہ کی مبارکباد بھی نہ دی","https://urdu.geo.tv/latest/387356-","بالی وڈ اسٹار کپل ابھیشیک بچن اور ایشوریا کا ازدواجی رشتہ ان دنوں بھارتی میڈیا پر موضوع بحث بناہوا ہے اور  بھارتی میڈیا  ابھیشیک اور ایشوریا کے ساتھ ساتھ بچن خاندان کی بھی ہر حرکات و سکنات پر نظریں جمائے ہوئے ہے۔ اس دوران مختلف  بھارتی میڈیا رپورٹ میں دعویٰ  کیا گیا ہے کہ ابھیشیک بچن نے  اس بار  آرادھیا بچن کو ان کی 13 ویں سالگرہ پر مبارکباد تک نہیں دی ہے۔ بھارتی میڈیا رپورٹس کے مطابق آرادھیا بچن رواں ماہ  نومبر کی 16  تاریخ کو 13 برس کی ہوئی ہیں لیکن اس موقع ایشوریا اور ابھیشیک دونوں  کی جانب سے ہی سوشل میڈیا پر کوئی پوسٹ شیئر نہیں کی گئی۔ اگرچہ ابھیشیک نے اپنی بیٹی کی سالگرہ پر کوئی سوشل میڈیا پوسٹ شیئر نہیں لیکن حال ہی میں دیے گئے ایک انٹرویو کے دوران ابھیشیک  آرادھیا کے بچپن کی کتاب  کا ذکر کرنا نہ بھولے۔   اپنی نئی فلم پر بات کرتے ہوئے انہوں نے بتایا کہ آرادھیا کے بچپن میں ان کی نظر آرادھیا کی ایک کتاب پر پڑی تھی جس میں courage پر بات کی گئی تھی اسی کتاب سے انہیں مدد اور ہمت  جاری رکھنے کا حوصلہ  ملا ۔ واضح رہے کہ ان دنوں جہاں  ابھیشیک ایشوریا کی عوامی مقامات پر علیحدہ علیحدہ اینٹری دونوں کے درمیان علیحدگی کی خبروں کو طول دے رہی ہے وہیں ایشوریا آرادھیا کے ساتھ بچن فیملی کے بجائے اپنی والدہ کے گھر رہائش پذیر ہیں، دونوں خاندانوں کی جانب سے اس حوالے سے کسی بھی قسم کی تصدیق سامنے نہیں آسکی ہے۔ ایشوریا ابھیشیک کوکئی عرصے  سے ایک ساتھ نہیں دیکھا گیا ہے۔","entertainment"
"277","'یہ میرا شو ہے'،  بادشاہ نے ہانیہ عامر کو اپنے کانسرٹ میں دیکھ کر یہ کیوں کہا؟","https://urdu.geo.tv/latest/387327-","  بالی وڈ کے نامور ریپر بادشاہ نے پاکستانی اداکارہ ہانیہ عامر کو اپنے کانسرٹ میں دیکھ کر دلچسپ خیالات کا اظہار کیا۔ ہانیہ عامر ان دنوں کینیڈا کے دورے پر ہیں، جہاں وہ اپنے مداحوں سے مختلف تقریبات میں ملاقات کررہی ہیں اور ساتھ ہی حاضرین کے سوالوں کے جواب بھی دیتی ہیں۔ حال ہی میں ہانیہ عامر کو کینیڈا میں ہونے والے بالی وڈ گلوکار بادشاہ کے کانسرٹ میں دیکھا گیا جس کی ویڈیو  سوشل میڈیا پلیٹ فارمز پر زیرِ گردش ہے۔   ویڈیو میں دیکھا جاسکتا ہے کہ گلوکار اپنا گانا گا رہے تھے کہ پھر انہوں نے کراؤڈ میں ہانیہ عامر کو دیکھا جس کے بعد مداحوں کی جانب سے ہانیہ ہانیہ کی آوازیں بلند ہوگئیں۔ بادشاہ نے اپنے گانے کو روک کر حاضرین سے مخاطب ہوکر کہا کہ 'یہ میرا شو ہے اگر ہانیہ اسٹیج پر آگئی تو یہ اس کا شو ہو جائے گا'، اس کے بعد گلوکار نے اپنا گانا دوبارہ شروع کردیا۔ واضح رہے کہ ہانیہ عامر اور بالی وڈ گلوکار  بادشاہ کی دوستی کے چرچے دونوں ممالک میں گزشتہ دنوں ہوتے رہے اور یہ دونوں سپر اسٹارز پہلے بھی کئی بار مختلف ممالک میں مل چکے ہیں جس کی ویڈیو سوشل میڈیا پر سامنے آئیں۔","entertainment"
"278","فلموں کی ناکامی پر  باتھ روم میں جاکر رویا: شاہ رخ کا انکشاف","https://urdu.geo.tv/latest/387350-","بالی وڈ کنگ  شاہ رخ خان نے اپنی فلموں کی ناکامی پر  کئی بار باتھ روم  جاکر رونے کا انکشاف کیا ہے۔ بھارتی میڈیا کے مطابق گزشتہ روز شاہ رخ خان نے دبئی میں ہونے والی  Global Freight Summitمیں شرکت کی اس دوران اداکار نے  سامعین کی حوصلہ افزائی کیلئے اپنی زندگی کی ناکامیوں  پر بات کی۔ شاہ رخ نے سامعین سے کہا کہ ’ہر انسان کو چاہیے کہ وہ  ناکامیوں پر رونے کے بجائے خود  پر بھروسہ رکھے، اس کی وضاحت کیلئے شاہ رخ نے  مثال پیش  کی کہ  اگر کوئی  فلم باکس آفس پر اچھی کارکردگی نہیں دکھاپاتی تو ایسا اس لیے نہیں کہ اس  کے خلاف کوئی سازش ہورہی ہے بلکہ ایسا اس لیے ہے کہ یہ فلم اپنے ناظرین  کو خود سے جوڑے رکھنے میں ناکام رہی‘۔   بالی وڈ کنگ کا کہنا تھا کہ ’اگر آپ کبھی ناکام ہوجائیں تو یہ نہ سوچیں کہ آپ کی جاب یا آپ کا کام غلط ہے، ہو سکتا ہے کہ آپ جس ماحول میں کام کررہے ہیں آپ  اسے سمجھ نہ پائے ہوں، آپ کو یہ سمجھنا ہوگا کہ لوگ آپ کے کام پر کس طرح کے  ردعمل کا اظہار کرتے ہیں، اگر میں ان لوگوں کیلئے  جن کی میں ملازمت کرتا ہوں جذبات پیدا نہیں کر سکتا  تو میرا پروڈکٹ  چاہے جتنا بھی شاندار ہو  اچھا نہیں ہوسکتا ‘۔ شاہ رخ کی وضاحت پر ان سے سوال کیا گیا کہ آیا وہ اپنے کام پر تنقید کررہے ہیں ؟ تو ان کا کہنا تھا کہ ’مجھے تنقیدکو محسوس کرنے سے  بھی نفرت ہے،  میں اپنے باتھ روم میں بہت  رویا کیوں کہ میں لوگوں کو نہیں دکھانا چاہتا تھا  لیکن اس کے باوجود  آپ کو یقین کرنا ہوگا کہ دنیا آپ کے خلاف نہیں ہے،  آپ کی فلم آپ کی وجہ سے ناکام نہیں ہوئی نہ ہی دنیا نے  آپ کے خلاف سازش کی بلکہ آپ نے اس فلم کو اچھا نہیں بنایا، آپ نے  اسی سوچ کے ساتھ  آگے بڑھنا ہوگا‘۔ کنگ خان کا کہنا تھا کہ ’مایوسی کے باوجود اٹھنا اور آگے بڑھنا سیکھنا چاہیے، یہ نہ سوچیں کہ کچھ  چیزیں صرف آپ کیلئے غلط ہورہی ہیں تسلیم کریں کہ  زندگی آگے بڑھنے کا نام ہے، زندگی میں وہی ہوگا جو لکھ دیا گیا   ہے، آپ خود کو  اس کے لیے مورد الزام ٹھہرانا نہیں سکتے‘۔    واضح رہے کہ  شاہ رخ خان جلد ہی اپنی  نئی فلم ’  کنگ ‘ میں نظر آئیں گے جس میں  ان کی بیٹی سہانا خان بھی جلوہ گر ہوں گی۔","entertainment"
"279","اداکار فردوس جمال نے گھر چھوڑ کر تنہا رہنے کی وجہ بتادی","https://urdu.geo.tv/latest/387332-","پاکستان کے سینئر اداکار فردوس جمال نےاہلیہ اور بچوں سے علیحدگی  کے بعد  تنہا زندگی گزارنے  کی وجہ کا راز افشا کردیا۔ حال ہی میں دیے گئے ایک پوڈ کاسٹ کے دوران میزبان نے فردوس جمال سے اہلخانہ سے علیحدگی کے بارے میں سوال کیا جس پر انہوں نے کہا کہ میں جو کرسکتا تھا میں نے کیا، میں نے اگر اولاد سے، اہلیہ سے خفیہ رہ کر کوئی شادی کی ہو ، جائیداد  بنائی ہو  یا پھر کوئی میرا خفیہ بینک بیلنس ہو  تو وہ مجھ پر الزام لگاسکتے ہیں، میں نے بچوں کو بیرون ملک تعلیم دی جس گھر میں آج بھی  میری اہلیہ اور بچے رہتے ہیں وہ میں  نے اپنی پوری زندگی بھر کی کمائی سے بنایا  اس کا قرض میں آج تک اتاررہا ہوں، میں نے انہیں گاڑیاں لے کر دیں، آج میرے پاس کوئی گاڑی نہیں ہے، رہنے کے لیے گھر نہیں ہےکیوں کہ میں  نے اپنا سب کچھ ان کو دے دیا۔   فردوس جمال نے بتایا کہ میرا اور اہلیہ کا اختلاف میرے گھر کی ایک خاتون کی وجہ سے ہوا، جب مجھےعلم ہوا کہ میرے گھر کی  خاتون  شوبز میں کام کررہی ہے تو  میں نے اہلیہ سے سوال کیا کہ اس نے کام کرنے سے پہلے مجھ سے اجازت کیوں نہیں لی؟ جس پر اہلیہ نے مجھ سے سوال کیا کہ آپ سے اجازت کی کیا ضرورت ہے؟ اس جواب سے مجھے اندازہ ہوا کہ  میری اپنے ہی گھر میں  کوئی اہمیت نہیں ہے، میں نے اس کے بعد گھر چھوڑ دیا کیوں کہ جہاں آپ کی عزت نہ ہو  ایسے گھر میں نہیں رہنا چاہیے۔ اہلیہ کے خلع لینے کے سوال پر فردوس جمال کا کہنا تھا کہ مجھے نہیں معلوم کہ اہلیہ نے خلع کے لیے عدالت سے رجوع کیا ہے یا نہیں؟ اگر اہلیہ اور بچے سمجھتے ہیں کہ خلع ان کے لیے بہتر آپشن ہے تو وہ ان کی مرضی ہے لیکن میں بیٹیوں کی موجودگی میں اس کے حق میں نہیں۔ خیال رہے کہ فردوس جمال نے متعدد ٹی وی ڈراموں اور فلموں میں کام کیا ہے جب کہ  گزشتہ ماہ ان کے بیٹے حمزہ فردوس نے ویڈیو بیان میں والدہ کے 35 سال بعد خلع لینے کی تصدیق کی تھی جس پر فردوس جمال  کی جانب سے خلع کی تردید کی گئی۔","entertainment"
"280","تارک مہتا کے سیٹ پر شدید جھگڑا:  جیٹھا لال نے پروڈیوسر کا گریبان پکڑ لیا، وجہ سامنے آگئی","https://urdu.geo.tv/latest/387337-","بھارت کا مشہور کامیڈی ڈرامہ ’تارک مہتا کا الٹا چشمہ‘ میں جیٹھا لال کا کردار ادا کرنے والے اداکار دلیپ جوشی اور شو کے پروڈیوسر و ہدایتکار اسیت کمار مودی کے درمیان سخت تلخ کلامی ہوگئی۔ بھارتی میڈیا رپورٹس کے مطابق دونوں کے درمیان یہ جھگڑا اگست کے اوائل میں ہوا اور تلخ کلامی سے شروع ہونے والے جھگڑے میں نوبت یہاں تک آن پہنچی کہ دلیپ جوشی نے اسیت کمار کا گریبان پکڑ لیا۔   بھارتی میڈیا کو اندرونی ذرائع سے معلوم ہوا ہے کہ اس کی وجہ دلیپ جوشی کی جانب سے اسیت کمار سے چند دن کی چھٹی مانگنا تھی  تاہم اسیت کمار نے  اجازت نہیں دی بلکہ ٹھیک سے بات بھی نہ کی جس پر دلیپ جوشی مشتعل ہوگئے اور نوبت ہاتھا پائی تک پہنچ گئی تھی۔ بتایا جاتا ہے کہ کش شاہ کے شوٹ کا یہ آخری دن تھا اور دلیپ جوشی اسیت کمار کے انتظار میں بیٹھے تھے کہ وہ نکلیں تو ان سے چھٹی کی بات کریں لیکن اسیت کمار باہر نکلے تو انہوں نے دلیپ جوشی کو نظر انداز کرکے کش سے ملنے چلے گئے۔ اس بات پر دلیپ جوشی کو بہت غصہ آیا اور دونوں میں اس حوالے سے تلخ کلامی ہوئی، اس دوران دلیپ نے اسیت کمار کا گریبان پکڑ لیا اور شو سے کنارہ کشی اختیار کرنے کی بھی دھمکی دی تاہم اسیت نے انہیں ٹھنڈا کیا۔ بھارتی میڈیا کےمطابق  یہ پتا نہیں چل سکا کہ بعد میں دونوں کے درمیان کیا طے ہوا۔","entertainment"
"281","لیلیٰ زبیری کو بالی وڈ کے کس لیجنڈ اداکار نے فلم میں کام کی پیشکش کی؟","https://urdu.geo.tv/latest/387310-","اداکارہ لیلیٰ زبیری نے انکشاف کیا ہےکہ بالی وڈ کے لیجنڈ اداکار آنجہانی راج کپور نے انہیں فلم میں کام کی پیشکش کی تھی۔ جیو نیوز کے کامیڈی پروگرام 'ہنسنا منع ہے' میں پاکستان کی سینئر اداکارہ لیلیٰ زبیری نے بطور مہمان شرکت کی جہاں میزبان تابش ہاشمی نے دلچسپ سوال کے ساتھ مختلف کھیل بھی کھیلے۔   پروگرام میں شریک شرکا نے اداکارہ سے مختلف سوال کیے، ایک سوال کا جواب دیتے ہوئے لیلیٰ زبیری نے کہا کہ شارجہ کپ میں پاکستانی اداکاروں کو دعوت دی گئی تھی، وہاں پر بالی وڈ کے لیجنڈ اداکار راج کپور سے ملاقات ہوئی اور انہوں نے ملاقات میں مجھے اپنی فلم میں کام کرنے کی پیشکش کی۔ اداکارہ نے کہا کہ راج کپور کی جانب سے فلم میں کام کرنے کی پیشکش میرے لیے باعث فخر تھی لیکن میں نے اس پیشکش کو پاکستان کیلئے ٹھکرا دیا تھا کیونکہ اس وقت میں نے یہ ہی سوچا تھا کہ پاکستان کیلئے ہی کام کرنا چاہیے۔ انہوں نے مزید کہا کہ اس کے علاوہ راج کپور نے ہماری تصاویر پر آٹوگراف مانگے اور ساتھ ہی بالی وڈ سپر اسٹار نے یہ بھی کہا کہ ہم اپنی پونے اکیڈمی میں بچوں کو پڑھانے اور سکھانے کیلئے آپ کے ڈرامے دکھاتے ہیں۔","entertainment"
"282","اہلیہ ٹوئنکل نے میری فلم کو ’بکواس‘ کہا جس کے بعد پروڈیوسر نے مجھے کام ہی نہیں دیا : اکشے کمار کا انکشاف","https://urdu.geo.tv/latest/387317-","بالی وڈ کے کامیاب ترین اداکار اکشے کمار نے اہلیہ ٹوئنکل کھنہ کے صاف گو ردعمل کی وجہ سے  اپنے کیرئیر کو پہنچنے والے نقصان کا انکشاف کیا ہے۔ حال ہی میں بھارتی میڈیا سے گفتگو کے دوران  اکشے کمارنے بتایا  کہ ’میں اپنی اہلیہ کو فلم کی اسکریننگ کیلئے ساتھ نہیں لے کر جاتا کیوں کہ میں اگر ایسا کروں تو مجھے اہلیہ کے ساتھ بیٹھ کر فلم دیکھنی پڑتی ہے، اس دوران مجھے یہی سنائی دیتا ہے کہ شٹ !!! یہ سین بیکار ہے ، یہ سین بہت برا ہے، کلائمکس بہت لمبا ہے اور پوری  فلم کے دوران مجھے اہلیہ  سے ایسے ہی تبصرے سننے کو ملتے ہیں۔ اکشے نے بتایا کہ جب میں پہلی مرتبہ ٹوئنکل کو اپنے ٹرائل کیلئے لے کر گیا تو پروڈیوسر نے آکر اس سے پوچھا کہ  ٹوئنکل آپ کو فلم کیسے لگی؟  جس پر اس نےجواب دیا کہ ’ بکواس ‘  اس ردعمل کے بعد اس  پروڈیوسر نے پھر کبھی بھی  میرے ساتھ کام نہیں کیا۔   اداکار نے مزید کہا کہ لیکن مجھے  ٹوئنکل  کی دماغی صلاحیت پر رشک آتا ہے، جب بھی اسے کوئی چیز پسند آتی ہے تو وہ اس کی تعریف کرتی ہے،  اسے  میری فلم ’ کھیل کھیل میں ‘ بہت پسند آئی اگرچہ یہ زیادہ ہٹ نہیں ہوسکی  لیکن  یہ فلم میرے لیے  ایک ہٹ فلم تھی۔ دوسری جانب اداکار اجے دیوگن نے بھی اپنی فلم پر اہلیہ کاجول اور بچوں کی جانب سے آنے والے ردعمل کا انکشاف کیا۔ اجے دیوگن کا کہنا تھا کہ میری  فلمز پر میری اپنی  فیملی بھی کچھ  اسی طرح کا ردعمل ظاہر کرتی ہے، کاجول اور بچے بھی سب ایک جیسے ہیں، نئی نسل کے ساتھ ہم خود کو اپ گریڈ کرتے ہیں، ہم بچوں کی ذہنیت کو پرکھتے ہوئے خود بھی سیکھنے کی کوشش کرتے ہیں لیکن جہاں تنقید کرنی ہو بچے   کرتے ہیں۔ اجے نے مزید کہا کہ  ایسے  وقت کیلئے ایک بہترین ایجاد ایئر پوڈز (Airpods) ہیں جسے پہننے کے بعد  کوئی کچھ بھی کہے آپ ان الفاظ کی گونج سے دور رہتے ہیں۔","entertainment"
"283","بھارتی کامیڈین کرشنا کی اہلیہ اداکارہ کشمیرا امریکا میں کار حادثے میں زخمی","https://urdu.geo.tv/latest/387251-","بھارتی کامیڈین کرشنا ابھیشیک کی اہلیہ اداکارہ کشمیرا شاہ امریکا میں کار حادثے میں معمولی زخمی ہوگئیں۔ کشمیرا شاہ  نے پیر کو انسٹاگرام پوسٹ میں کار سیٹ پر خون آلود ٹشوز کی تصویر پوسٹ کرتے ہوئے حادثے کی اطلاع اپنے مداحوں کو دی۔ انہوں نے اپنی انسٹاگرام پوسٹ میں اس حادثے کو خطرناک قرار دیتے ہوئے بتایا کہ حادثے کے وقت وہ گاڑی میں اکیلی تھیں ،انہوں نےخدا کا شکر ادا کیا کہ وہ زندہ بچ گئیں اور کہا کہ  یہ عجیب حادثہ تھا،  کچھ  بھی ہو سکتا تھا۔ کشمیرا نے پوسٹ میں اپنے شوہر کرشنا اور  بچوں کو ٹیگ کرتے ہوئے کہا کہ  سب کو بہت مس کررہی ہوں، مجھے گھر واپس آنے کا بے صبری سے انتظار ہے۔ اداکارہ کی پوسٹ پر شوبز شخصیات اور مداحوں کی جانب سے ان کی صحت کے بارے میں تشویش کا اظہار کیا گیا۔   تاہم کرشنا نے بعد میں اہلیہ کشمیرا کی پوسٹ پر کمنٹ کرتے ہوئے مداحوں کو  بتایا کہ وہ اب محفوظ ہیں اور بالکل ٹھیک ہیں۔ واضح رہے کہ کشمیرا شاہ  متعدد ہندی اور مراٹھی فلموں میں اداکاری کرچکی ہیں۔ انہوں نے ریئلٹی شو بگ باس 1 اور نچ بلیے 3 میں بھی حصہ لیا تھا۔","entertainment"
"284","بالی وڈ کا وہ معروف اداکار جسے ہوٹل کا بل دینے کیلئے اپنا موبائل بیچنا پڑا","https://urdu.geo.tv/latest/387237-","بالی وڈ میں اسٹار کڈز یعنی بڑے اداکاروں کے بچے تو بچپن سے ہی عیش وعشرت کی زندگی بسر کررہے ہوتے ہیں لیکن کچھ ایسے بھی اداکار ہوتے ہیں جو سونے کا چمچ منہ میں لے کر پیدا نہیں ہوتے۔ چھوٹے علاقوں سے ممبئی آنے اور پھر بالی وڈ فلموں میں اداکاری کے خواب دیکھنے والے غریب گھرانے سے تعلق رکھنے والے اداکار  اپنے حالات تبدیل کرنے لیے کافی جتن  کرتے ہیں۔ کچھ کو شہرت اور پیسا دونوں مل جاتا ہے جبکہ زیادہ تر پیچھے رہ جاتے ہیں۔ اپنی محنت سے بالی وڈ میں پہچان بنانے والے ایسے ہی ایک اداکار وکرانت میسی ہیں جنہوں نے مرزا پور، اور پھر 12th Fail جیسی کامیاب فلم میں جاندار اداکاری کرکے سب کے دل جیتے اور شہرت کی بلندی پر پہنچے۔ وکرانت شروع سے امیر نہیں تھے، انہوں نے حال ہی میں اپنے ماضی کے کچھ تلخ تجربات فینز کے ساتھ شیئر کیے۔ بھارتی صحافی سے گفتگو کرتے ہوئے وکرانت میسی نے بچپن میں اپنے والدین کو پیش مالی پریشانی کا ذکر بھی کیا۔ وکرانت نے بتایا کہ میں نے زندگی میں کافی نشیب و فراز دیکھے، ہم اچھی بھلی زندگی بسر کررہے تھے کہ اچانک ایک خاندانی تنازعہ کے نتیجے میں سب کچھ چلا گیا اور میرے پاس گودام میں رہنے کے سوا کوئی چارہ نہیں تھا۔   انہوں نے ماضی کا قصہ سناتے ہوئے بتایا کہ جب میں نے کمانا شروع کیا تومیرے پاس 5 ہزار روپے اکھٹے ہوئے، میں نے دوستوں کے ساتھ گووا گھومنے کا منصوبہ بنایا اور ہم نکل پڑے۔ وکرانت نے بتایا کہ ہم سب ایک ہوٹل میں ٹھہرے، ٹرپ کے آخری دن جب کمرا خالی کرنا تھا تو ہمارے پاس اس کا بل ادا کرنے کے پیسے نہیں تھے، میرے پاس ایک موبائل فون تھا اور اسے میں نے فروخت کر دیا تاکہ بل کی ادائیگی کرسکیں۔","entertainment"
"285","'سر بنانا پاکستانیوں میں بیماری ہے'، نومولود سے متعلق سوال پر مریم نور بھڑک گئیں","https://urdu.geo.tv/latest/387199-","پاکستانی اداکارہ مریم نور اپنے نومولود سے متعلق صارف کے نامناسب تبصرے پر بھڑک اٹھیں۔ کچھ روز قبل اداکارہ نے اپنے نوزائیدہ بیٹے نائل کا فوٹو شوٹ انسٹاگرام اکاؤنٹ پر شیئر کیا جس پر متعدد صارفین نے تبصرے کیے اور مریم نور سمیت ان کے بیٹے کے لیے نیک خواہشات کا اظہار کیا۔ تاہم ان ہی صارفین کے کمنٹس میں ایک کمنٹ ایسا تھا جس نے تمام لوگوں کی توجہ اپنی جانب مرکوز کروائی۔ حمیرا عمران نامی خاتون نے مریم نور کے بیٹے کی تصاویر پر لکھا 'آپ نے بچے کا سر بنایا ہے؟ اگر بنائیں تو اس کے لیے کیا ٹپس ہیں؟' صارف کا یہ سوال اداکارہ کو ناگوار گزرا، انہوں نے جواب دیا کہ 'جیسا اللہ نے بنایا ہے ویسے ہی پسند ہے مجھے، سر بنانا پاکستانیوں میں ایک  بیماری ہے، میری سب سے درخواست ہے کہ اس بیماری سے دور رہیں اور اپنے بچوں کو بھی دور رکھیں'۔ اداکارہ کا یہ کمنٹ سوشل میڈیا کے مختلف پلیٹ فارمز پر وائرل ہے۔ واضح رہے کہ پاکستان میں کئی گھروں میں یہ تصور پایا جاتا ہے کہ اگر نومولود کے سر کی مالش کی جائے یا اسے مخصوص انداز میں لٹایا جائے تو سر گول بن جاتا ہے۔","entertainment"
"286","سدھو نے کپل کے پروگرام میں واپس آنے کیلئے دلچسپ شرط رکھ دی","https://urdu.geo.tv/latest/387192-","بھارتی ریاست پنجاب کے سابق وزیر و سابق کرکٹر نووجوت سنگھ سدھو نے کپل شرما شو میں واپسی کے لیے انوکھی شرط رکھ دی۔ حال ہی میں ڈیجیٹل اسٹریمنگ پلیٹ فارم نیٹ فلکس پر  'دی گریٹ انڈین کپل شو' کی نئی قسط نشر ہوئی جس میں سدھو اور ان کی اہلیہ سمیت بھارتی کرکٹر ہربھجن سنگھ اپنی اہلیہ کے ساتھ بطور مہمان شریک ہوئے۔ سدھو تقریباً 5 سال بعد کپل کے پروگرام میں دکھائی دیے، پروگرام کے اختتام پر سدھو نے کہا کہ یہ دن میری زندگی کا سب سے شاندار اور یادگار دن رہے گا، ساتھ ہی انہوں نے شو میں واپسی کی خواہش کا اظہار کیا۔ سدھو  2019 تک اس شو کا اہم حصہ رہے ہیں جس میں وہ اپنے قہقہوں کے ساتھ برجستہ جملوں اور شاعری سے شو میں چار چاند لگاتے رہے نووجوت سنگھ سدھو نے کہا کہ میں چاہتا ہوں جیسے یہ سب گلدستہ پہلے ہوتا تھا، ہم سب ساتھ ہوا کرتے تھے ویسے ہی اب دوبارہ ہم ساتھ ہوں لیکن اس میں ارچنا سنگھ بھی ساتھ ہوں۔ سدھو نے شرط رکھی کہ میں صرف ایک شرط پر واپس آؤں گا جب ارچنا بھی شو کا حصہ رہیں گی اور ہم دونوں اس شو میں موجود ہوں گے۔ واضح رہے کہ سدھو  2019 تک اس شو کا اہم حصہ رہے تاہم پلوامہ حملے سے متعلق سدھو کے ایک بیان نے بھارت میں ہنگامہ کھڑا کردیا تھا اور انتہاپسندہندوؤں نے ان کے خلاف مظاہرے شروع کردیے تھے جس کے بعد سدھو کو کامیڈی شو سے نکالنے کا بھی مطالبہ کیا گیا، بصورت دیگر شو کے بائیکاٹ کی دھمکی دی گئی جب کہ ان کے خلاف ممبئی کی فلم سٹی میں بھی احتجاجی مظاہرہ کیا گیا۔ ہندو انتہا پسندوں کے احتجاج پرکامیڈی شو کی انتظامیہ نےگھٹنے ٹیکتے ہوئے سدھو کو شو سے علیحدہ کردیا تھا۔ سدھو کے بعد ان کی کرسی اداکارہ ارچنا پورن سنگھ نے سنبھالی اور اب تک وہ ہی کپل کے ساتھ شو میں شریک ہیں۔","entertainment"
"287","والد ڈکٹیٹر جیسے تھے، چپل اور بیلٹ سے بہت  مار کھائی: آیوشمان کھرانہ کا انکشاف","https://urdu.geo.tv/latest/387187-","بالی وڈ اداکار آیوشمان کھرانہ نے اپنے والد کو ڈکٹیٹر قرار دیتے ہوئے بچپن میں ان سے چپل اور بیلٹ سے مار کھانے کا انکشاف کیا ہے۔ بھارتی میڈیا کو دیے گئے ایک انٹریو میں آیوشمان کھرانہ  نے انکشاف کیا کہ ان کے والد پی کھرانہ بے حد سخت طبیعت کے مالک تھے، وہ بچپن میں  انہیں چپل اور بیلٹ سے مارا کرتے تھے جس کی وجہ سے ان  کا بچپن صدموں سے دوچار رہا۔ آیوشمان کھرانہ کے مطابق  ان کے والد پنجاب کے چندی گڑھ میں  علم نجوم کے شعبے سے منسلک تھے جس دوران انہوں نے علم نجوم پر کئی کتابیں لکھیں  اور  گزشتہ برس ہی ان کا انتقال ہوا۔ انٹرویو کے دوران میزبان نے آیوشمان سے سوال کیا کہ  کیا آپ اپنے والد کے مقابلے میں مختلف باپ ہیں؟  تو اس پر اداکار نے بتایا کہ  میں بالکل مختلف باپ ہوں کیوں کہ  میرے والد ایک طرح کے  ڈکٹیٹر تھے جن کیلئے چپل اور بیلٹ سے مارنا عام سی بات تھا۔   اداکار نے اپنے بچپن کا قصہ سناتے ہوئے کہا کہ ’ ایک روزمیں ایک پارٹی سے واپس آیا تو میری شرٹ سے سگریٹ کے دھوئیں کی بو آرہی تھی، درحقیقت میں نے اپنے والد کے ڈر  سے کبھی سگریٹ کو ہاتھ بھی نہیں لگایا تھا لیکن اس بو کی وجہ سے بھی مجھے مار پڑی‘۔ آیوشمان کھرانہ نے بتایا کہ ’میں اور طاہرہ کم عمری میں ہی والدین بن چکے تھے اور اس کیلئے سب سے اچھی بات میرا ایک بیٹی کا باپ ہونا ہے کیوں کہ بیٹیاں آپ کو زیادہ ہمدرد بننا سکھاتی ہیں اور آپ ایک بہتر انسان بن جاتے ہیں‘۔ واضح رہے کہ آیوشمان نے  فلم میکر  اور رائٹر طاہرہ کشیپ سے 2008 میں شادی کی تھی، دونوں کے اب دو بچے ایک بیٹا اور بیٹی بھی ہے۔","entertainment"
"288","ریلی سے خطاب کے دوران گووندا کی طبیعت بگڑ گئی، ائیر لفٹ سے اسپتال منتقل ","https://urdu.geo.tv/latest/387154-","بالی وڈ اداکار اور شیو سینا کے رہنما گووندا کی انتخابی ریلی سے خطاب کے دوران  طبیعت بگڑ گئی جس کے بعد انہیں ائیر لفٹ سے اسپتال منتقل کیا گیا۔ بھارتی میڈیا کی رپورٹ کے مطابق گووندا کو ہفتے کے روز جَلگاؤں میں ایک ریلی کے دوران طبیعت بگڑنے پر ممبئی کے ایک اسپتال لے جایا گیا۔ رپورٹ میں بتایا گیا کہ ابتدائی طور پر گووندا نے ہلکی جسمانی تکلیف کی شکایت کی، لیکن جلد ہی انہیں  سینے میں شدید درد اور ٹانگوں میں تکلیف ہوئی۔ تاہم ڈاکٹروں کے مشورے پر انہیں فوری طور پر ائیر لفٹ کے ذریعے ممبئی کے اسپتال منتقل کیا گیا، جہاں انہیں فوری طبی امداد فراہم کی گئی۔ بھارتی میڈیا کے مطابق اب تک گووندا یا ان کے اہل خانہ کی جانب سے اداکار کی  صحت کے بارے میں کوئی بیان جاری نہیں کیا  گیا جس کی وجہ سے ان کے مداح اور حامی تشویش میں مبتلا ہیں۔   واضح رہے کہ گزشتہ ماہ  گووندا  اپنی رہائش گاہ پر اپنے ہی ریوالور سے گولی لگنے سے زخمی ہوئے تھے۔ اداکار کے مینیجر نے بتایا تھا کہ لائسنس یافتہ ریوالور الماری میں رکھنے کے دوران گرگیا تھا اور غلطی سے فائر ہوگیا، شکر گووندا جی کو صرف ایک ٹانگ پر چوٹ آئی اور ان کا زخم خطرناک نہیں۔ بعد ازاں گووندا کو اسپتال میں علاج کے بعد ڈسچارج کر دیا گیا تھا۔","entertainment"
"289","الو ارجن کی فلم پشپا 2 کا ٹریلر جاری، چندگھنٹوں میں کروڑوں ویوز مل گئے","https://urdu.geo.tv/latest/387145-","ساؤتھ انڈین فلم انڈسٹری کے معروف سپر اسٹار  الو ارجن کی سپر ہٹ فلم پشپا 2 کا ٹریلر جاری کردیا گیا ہے۔ یوٹیوب پر 'پشپا 2- دی رول'  کے تیلگو، ہندی اور تامل زبان میں جاری کیےگئے ٹریلرکو چندگھنٹوں میں ہی کروڑوں بار  دیکھا جاچکا ہے۔ بھارتی میڈیا کے مطابق 5 دسمبر 2024 کو فلم سنیما گھروں کی زینت بنےگی۔ خیال رہے کہ 2021 میں ریلیز ہونے والی الو ارجن اور ادکارہ   رشمیکا مندانا کی  تیلگو فلم  'پشپا: دی رائز' نے کھڑکی توڑ کامیابی حاصل کی تھی، فلم  باکس آفس پر کئی ریکارڈز اپنے نام کرتے ہوئے 2021 کی سب سے زیادہ کمائی کرنے والی بھارتی فلموں میں سرفہرست تھی۔ فلم کے ہندی ورژن نے بھی بے پناہ مقبولیت سمیٹی تھی جس کے بعد ساؤتھ کے ساتھ بالی وڈ فلمی شائقین پشپا 2 کا بے تابی سے انتظار کر رہے تھے۔ 'پشپا 2- دی رول' کے ٹریلر میں الو ارجن ایک نئے روپ میں نظر آرہے ہیں،  پشپا اب پہلے سے زیادہ طاقتور اور امیر ہوچکا ہے۔ فلم پہلے پارٹ کی طرح ایکشن سے بھرپور ہے جس میں رومانس کا تڑکا بھی لگایا گیا ہے۔ بھارتی میڈیا رپورٹس کے مطابق پشپا ٹو کے لیے الو ارجن نے پارٹ ون کے مقابلے میں دگنا معاوضہ لیا ہے جو کہ 100 کروڑ بھارتی روپے کے قریب ہے۔ آلو ارجن کی لگژری وینیٹی وین کی 2019 میں مالیت 7 کروڑ بھارتی روپے سے زائد تھی، یہ وین تمام سہولتوں سے آراستہ ہے لائکا نے اپنے اگلے پروجیکٹ کے لیے اللو ارجن سے رابطہ کیا ہے اور اس کے لیے انہیں 100 کروڑ بھارتی روپے کی پیشکش کی ہے۔ ","entertainment"
"290","ڈنمارک کی 21 سالہ وکٹوریا نے مِس یونیورس 2024 کا اعزاز اپنے نام کرلیا","https://urdu.geo.tv/latest/387146-","  ڈنمارک کی 21 سالہ وکٹوریا کے جائیر  نے مِس یونیورس 2024 کا اعزاز اپنے نام کرلیا۔ رقاصہ اور وکیل بننے کی خواہشمند وکٹوریا نے  میکسیکو سٹی میں منعقدہ تقریب میں 120 سے زائد ممالک کی حسیناؤں پر سبقت حاصل کی۔ وکٹوریا کے جائیر مس یونیورس کا تاج پہننے والی پہلے ڈینش حسینہ ہیں۔ وکٹوریا کے جائیر پیشے کے اعتبار سے رقاصہ اور انٹرپرینیور ہیں اور وہ جانوروں کے حقوق کے حوالے سے بھی سرگرم رہتی ہیں۔ مس یونیورس 2024  مقابلے میں نائجیریا، میکسیکو، تھائی لینڈ اور وینزویلا کی ماڈلز نے بھی ٹاپ 5 میں جگہ بنائی۔ ","entertainment"
"291","پاکستانی نژاد امریکی پنجابی گلوکار بوہیمیا کی عطااللہ سے ملاقات، پیروں میں بیٹھ گئے","https://urdu.geo.tv/latest/387147-","  شہرہ آفاق پاکستانی لوک گلوکار عطااللہ عیسیٰ خیلوی سے پاکستانی نژاد امریکی پنجابی  ریپر اور میوزک پروڈیوسر بوہیمیا نے لندن میں ملاقات کی۔ پاکستانی نژاد امریکی پنجابی  ریپر ان دنوں لندن کے دورے پر موجود ہیں جہاں انہیں ہاؤس آف کامنز میں بھی مدعو کیا گیا تھا۔ بوہیمیا نے لندن میں عطااللہ عیسیٰ خیلوی سے بھی ملاقات کی اور ان سے بے پناہ عقیدت کا اظہار کیا۔ پنجابی ریپر عطا اللہ عیسیٰ خیلوی کے پیروں میں بیٹھ گئے، گلے لگ کر پیار بھی کیا۔ اس دوران عطا اللہ عیسیٰ خیلوی نے انہیں مشہور گیت ’قمیض تیری کالی‘ بھی سنایا جس سے وہاں موجود سب ہی افراد محظوظ ہوئے۔  A post shared by Attaullah Khan Esakhelvi (@real_attaullahkhanesakhelvi)  عطا اللہ عیسیٰ خیلوی نے بوہیمیا سے ملاقات کی تصویر اور ویڈیو بھی اپنے آفیشل انسٹاگرام چینل پر جاری کی۔  A post shared by Samara Events UK (@samaraeventsuk)  ","entertainment"
"292","بالی وڈ اداکارہ سوارا کی مولانا سجاد نعمانی سے ملاقات، سوشل میڈیا پر تنقید کی زد میں آگئیں","https://urdu.geo.tv/latest/387122-","بالی وڈ اداکارہ سوارا بھاسکر  اور ان کے شوہر نیشنلسٹ کانگریس پارٹی (این سی پی) کے رہنما فہد احمد نے معروف عالم دین و آل انڈیا مسلم پرسنل لا بورڈ کے ترجمان مولانا سجاد نعمانی سے ملاقات کی ہے۔ رپورٹس کے مطابق بھارتی کی ریاست مہاراشٹرا میں ریاستی اسمبلی کے انتخابات کیلئے مہم جاری ہے اور فہد احمد بھی نیشنلسٹ کانگریس پارٹی کے ٹکٹ پر  ریاستی اسمبلی کے انتخابات میں حصہ لے رہے ہیں۔ سوارا بھاسکر بھی شوہر کے ہمراہ ان کی انتخابی مہم چلا رہی ہیں۔   سوارا بھاسکر  اور ان کے شوہر فہد احمد نے ممبئی میں معروف عالم دین مولانا سجاد نعمانی سے ان کے دفتر میں ملاقات کی۔ ملاقات کی تصویر فہد احمد نے سوشل میڈیا پر پوسٹ کرتے ہوئے لکھاکہ مولانا سجاد نعمانی کی خدمت میں حاضر ہوئے، انہوں نے ہمیں دعاؤں سے نوازا۔   اس تصویر میں فہد کے ساتھ ان کی اہلیہ سوارا بھاسکر بھی موجود ہیں اور یہ تصویر سوشل میڈیا پر وائرل ہوگئی۔  A post shared by Fahad Ahmad (@fahad_ahmed_fan_club)  بعض سوشل میڈیا صارفین نے سوارا بھاسکر کو تنقید کا نشانہ بنایا۔ خیال رہے کہ آل انڈیا مسلم پرسنل لا بورڈ کے ترجمان مولانا سجاد نعمانی نے مہاراشٹرا اسمبلی کے انتخابات میں حصہ لینے والے چند امیدواروں کی حمایت کا اعلان کیا جس میں فہد احمد بھی شامل ہیں۔ مہاراشٹرا کی ریاستی اسمبلی کے انتخابات 20 نومبر کو ہوں گے۔","entertainment"
"293","'عجیب ٹرینڈ چل پڑا ہے'، مشی خان کا ٹک ٹاکرز کو ذاتی ویڈیو کسی کو بھی نہ بھیجنے کا مشورہ","https://urdu.geo.tv/latest/387097-","پاکستانی اداکارہ اور میزبان مشی خان نے معروف ٹک ٹاکرز اور سوشل میڈیا انفلوئنسرز کی نازیبا لیک ویڈیوز کے خلاف آواز اُٹھاتے ہوئے خواتین کو اہم مشورہ دیا ہے۔ انہوں نے فوٹو اینڈ ویڈیو شیئرنگ پلیٹ فارم انسٹاگرام پر خواتین کے نام ویڈیو پیغام شیئر کیا جس میں انہوں نے اس سنگین مسئلے پر بات کی، مشی خان نے کہا کہ کچھ عرصے سے ملک میں عجیب سا ٹرینڈ چل پڑا ہے، کسی نہ کسی لڑکی، ٹک ٹاکر اور سوشل میڈیا اسٹار کی نامناسب ویڈیو لیک ہو جاتی ہے۔ اداکارہ کے مطابق چند روز قبل ایک ٹک ٹاکر لڑکی کی نازیبا ویڈیوز وائرل ہوئی، اب پھر گلگت بلتستان سے تعلق رکھنے والی ایک اور ٹک ٹاکر کی انتہائی ذاتی ویڈیوز لیک ہوئی ہیں جو کہ افسوس ناک ہے۔ انہوں نے متعلقہ حکومتی اداروں سے اپیل کرتے ہوئے کہا کہ یہ جو ملک میں ٹرینڈ چل پڑا ہے وہ غلط ہے، ایسی ویڈیوز وائرل ہونے کے خلاف پی ٹی اے، سائبر کرائم اور دیگر ادارے سخت ایکشن لیں۔ اداکارہ نے لڑکیوں، خواتین کو مشورہ دیتے ہوئے کہا ہے کہ زمانہ بہت خراب ہے، وہ کسی بھی صورت کسی پر بھی بھروسہ نہ کریں، اگر ایسی فرمائشیں آپ کا شوہر بھی کر رہا ہے تو جذبات میں آ کر اس سے بھی اپنی ذاتی ویڈیوز اور تصاویر شیئر نہ کریں، کسی کو بھی خوش کرنے کے لیے ایسے اقدامات نہیں کرنے چاہئیں۔ مشی خان کے مطابق ایسی ویڈیوز اور تصاویر کے بعد لڑکیوں کو بلیک میل کیا جاتا ہے اور لڑکیاں خودکشی کرنے پر مجبور ہو جاتی ہیں، اس لیے ایسا قدم نہ اٹھائیں۔","entertainment"
"294","سرکاری عہدہ دلانے کا جھانسہ دیکر گروہ نے دیشا پٹانی کے والد سے لاکھوں روپے بٹور لیے","https://urdu.geo.tv/latest/387055-","بالی وڈ اداکارہ دیشا  پٹانی کے والد کے ساتھ لاکھوں روپے کا فراڈ ہوگیا۔ بھارتی میڈیا کے مطابق ریٹائرڈ ڈپٹی ایس پی اور اداکارہ دیشا پٹانی کے والد جگدیش سنگھ پٹانی سے ایک گروہ نے مبینہ طور پر 25 لاکھ بھارتی روپے کا فراڈ کر دیا۔ پولیس کا کہنا ہے کہ 5 افراد پر مشتمل ایک گروہ نے اداکارہ کے والد کو  سرکاری کمیشن میں اعلیٰ عہدہ دلانے کا جھانسہ دیا اور رقم بٹوری۔ اداکارہ کے والد کی جانب سے درج شکایت میں کہا گیا ہے کہ شوندرا پرتاپ سنگھ، جنہیں وہ ذاتی طور پر جانتے تھے نے دو افراد سے ملوایا جنہوں نے سیاسی تعلقات کا دعویٰ کرتے ہوئے  یقین دلایا کہ وہ کسی سرکاری کمیشن میں چیئرمین، وائس چیئرمین یا اسی طرح کے کسی معزز عہدے پر مقرر کروا سکتے ہیں۔ پولیس کے مطابق اعتماد حاصل کرنے کے بعدملزمان نے مبینہ طور پر دیشا پٹانی کے والد سے 25 لاکھ بھارتی روپے ہتھیائے، جن میں 5 لاکھ نقد اور 20 لاکھ تین مختلف بینک اکاؤنٹس میں منتقل کیے گئے۔ گزشتہ دنوں یہ خبر سامنے آئی تھی کہ تقریباً 6 سال سے زائد عرصہ ساتھ رہنے کے بعد  ٹائیگر شروف اور  دیشا پٹانی کا بریک اپ ہوگیا ہے۔ تاہم جب تین ماہ تک کوئی پیش رفت نہ ہوئی تو ملزمان نے رقم سود سمیت واپس کرنے کا وعدہ کیا لیکن جب اداکارہ کے والد نے اپنی رقم واپس مانگی تو انہوں نے دھمکیاں دینا اور بدتمیزی شروع کر دی۔ جس کے بعد دیشا کے والد نے فراڈ کا شبہ ہونے پر  پولیس میں شکایت درج کروائی۔ پولیس نے بتایا  کہ ملزمان کے خلاف دھوکہ دہی، دھمکانے اور بھتہ خوری کے الزامات میں مقدمہ درج کر لیا گیا ہے۔ ملزمان کی گرفتاری کے لیے کارروائی جاری ہے اور سخت قانونی اقدامات کیے جائیں گے۔","entertainment"
"295","عدنان صدیقی کی برطانوی بادشاہ سے ملاقات، شاہ چارلس نے پاکستان کے بارے میں کیا کہا؟","https://urdu.geo.tv/latest/387006-","پاکستانی شوبز  انڈسٹری کے سینئر اداکار عدنان صدیقی کی برطانوی بادشاہ چارلس سوئم نے ملاقات میں پاکستان کے حوالے سے دلچسپ گفتگو ہوئی۔ اداکار عدنان صدیقی برطانیہ میں منعقد ہونے والی ایک تقریب میں شریک ہوئے جہاں وہ پاکستان میں غریب بچوں کی تعلیم کا بیڑہ اٹھانے والی غیر سرکاری تنظیم کی نمائندگی کر رہے تھے۔ ایک انٹرویو میں عدنان صدیقی نے کنگ چارلس کے ساتھ ہونے والی گفتگو کے بارے میں بتایا کہ تقریب میں کنگ چارلس آئے، سب لوگ کھڑے تھے اور بادشاہ نے میری طرف رخ کرلیا۔   اداکار نے کہا کہ ہم سب کا بیچ لگا ہوا تھا، برطانوی بادشاہ نے بیچ دیکھا اور مجھ سے دریافت کیا تو میں نے بتایا کہ میں ایک اداکار ہوں اور پاکستان سے تعلیم کو فروغ دینے والی این جی او کی نمائندگی کرنے آیا ہوں جس کا سن کر شاہ چارلس خوش ہوئے اور کہا کہ تعلیم پر کام کرنا ضروری ہے، یہ ایک اچھا کام ہے۔ عدنان صدیقی نے یہ بھی بتایا کہ برطانوی کنگ نے پاکستانی ثقافت کی تعریف کی، اتنے سارے لوگوں میں آکر بادشاہ کا مجھ سے بات کرنا میرے لیے خوشی کا موقع تھا، برطانوی کنگ کو صرف تصویروں میں دیکھا تھا لیکن حقیقت میں ہاتھ بھی ملایا اور بات بھی کی۔ اداکار عدنان صدیقی نے مزید بتایا کہ اپنی گفتگو میں کنگ چارلس نے پاکستان آنے کی خواہش کا اظہار بھی کیا تھا ۔","entertainment"
"296","ابھیشیک ایشوریا کی علیحدگی کی افواہیں، سلمان کا ماضی میں دیا گیا بیان وائرل","https://urdu.geo.tv/latest/387009-","بالی وڈ اسٹار کپل ایشوریا رائے اور ابھیشیک بچن کا ازدواجی تعلق ان دنوں  مشکلات کا شکار ہے لیکن اسی دوران سلمان خان کی ابھیشیک اور ایشوریا کی شادی پر ماضی میں کی گئی گفتگو  ایک بار پھر  وائرل ہو رہی ہے۔ ابھیشیک ایشوریا کی عوامی مقامات پر علیحدہ علیحدہ  اینٹری  دونوں کے درمیان  علیحدگی کی خبروں کو طول دے رہی ہے، سوشل میڈیا صارفین اس علیحدگی کی وجہ  ابھیشیک کے اداکارہ نمرت کور سے غیر ازدواجی تعلق کو قرار دے رہے ہیں تو  وہیں ایشوریا کے ان کے دوست ڈاکٹر سے دوستی کو بھی مورد الزام ٹھہرایا جا رہا ہے تاہم دونوں خاندانوں کی جانب سے اس حوالے سے کسی بھی قسم کی تصدیق سامنے نہیں آسکی ہے۔ بھارتی میڈیا کے مطابق ایشوریا رائے جو فی الحال ابھیشیک بچن سے شادی کے تعلق میں ہیں، مبینہ  طو ر پر اپنی شادی سے قبل  سلمان خان کے ساتھ رومانوی تعلقات میں رہ چکی ہیں۔ ایشوریا اور سلمان خان کی دوستی  شادی تک بھی جاپہنچی تھی لیکن 2001 میں اس جوڑی کے درمیان دراڑ آگئی بتایا جاتا ہے کہ ایشوریا اور سلمان خان کی دوستی شادی تک بھی جاپہنچی تھی لیکن 2001 میں اس جوڑی کے درمیان دراڑ آگئی اور 2002 میں ایشوریا نے سلمان پر متعدد الزامات عائد کرتے ہوئے ان سے اپنی راہیں جدا کرنے کا باضابطہ اعلان کیا تھا۔ تاہم اب  بھارتی میڈیا پر دبنگ اسٹار سلمان خان کا ایشوریارائے اور ابھیشیک بچن کی شادی پر دیا گیا بیان بھی تیزی سے وائرل ہو رہا ہے۔ ماضی میں دیے گئے ایک انٹرویو  کے دوران جب  سلمان خان سے ان پر  ایشوریا کیساتھ  بدسلوکی کے لگائے گئے الزامات سے متعلق سوال کیا گیا تو ان کا کہنا  تھا کہ ’اس بارے میں کیا کہوں، میں ایک چیز پر یقین رکھتا ہوں وہ یہ کہ انسان کی ذاتی زندگی اس کی ذاتی  ہے، اگر میں اس کا دفاع کرنے  لگوں تو کہیں کوئی آپ کی زندگی کا  بھی حصہ تھا اور آپ اس سے انکار کر رہے ہوں گے‘۔ سلمان خان نے ایشوریا کی ابھیشیک کے ساتھ شادی پر دیے گئے بیان میں کہا تھا کہ ’بہترین کام خاموش رہنا ہے، اتنے سال گزر گئے ہیں، آپ جانتے ہیں، وہ  ( ایشوریا ) کسی کی بیوی ہے، ایک بڑے خاندان  میں اس کی شادی ہوئی ہے اور  میں بہت خوش ہوں کہ اس کی شادی ابھیشیک سے ہوئی، میرے خیال میں ابھیشیک بہت اچھا انسان ہےاور یہی سب سے اچھی چیز ہے جو کوئی بھی سابق بوائے فرینڈ پسند کرے گا‘۔ سلمان خان نے مزید کہا  تھا کیوں کہ آپ نہیں چاہتے، ایک بار جب آپ کی کسی سے  دوستی ختم ہو جائے تو وہ شخص آپ کے بغیر دکھی ہو، آپ خواہش کرتے ہیں کہ وہ شخص آپ کے بغیر  خوش رہے، اگرچہ یہ ایک خود غرضی بھی ہے لیکن آپ  اس طرح قصور وار نہیں ہوتے‘۔ دلچسپ بات یہ ہے کہ یہ ویڈیو ایک ایسے وقت میں سوشل میڈیا پر دوبارہ منظر عام پر آئی ہے، جب ابھیشیک بچن اور ایشوریا رائے کا2007 میں رشتہ ازدواج میں بندھنے والا تعلق  علیحدگی کی افواہوں کے سبب سرخیوں کی زینت بنا ہوا ہے۔","entertainment"
"297","سعودی دارالحکومت ریاض میں فیشن شو، معروف گلوکاروں نے اپنی آواز کا جادو بھی جگایا","https://urdu.geo.tv/latest/386962-","  سعودی عرب کے دارالحکومت ریاض میں فیشن شو کا انعقاد کیا گیا جس میں  معروف گلوکاروں نے اپنی آواز کا جادو بھی جگایا۔ فیشن شو کا اہتمام سالانہ تفریحی فیسٹیول ریاض سیزن کے دوران کیا گیا۔ فیشن شو میں لبنانی ڈیزائنر کے تیار کردہ 300 سے زائد ملبوسات پیش کیے گئے۔ شو کی اختتامی تقریب میں جہاں ماڈلز نے ریمپ پر فیشن کے جلوے بکھیرے وہیں جینیفر لوپیز، سیلئن ڈیون، نینسی اجرم، امر دیاب، اور کیملا کابیلو جیسے گلوکاروں نے اپنی آواز کا جادو بھی جگایا۔ سعودی عرب میں مذہبی اور جنسی یا حساس مواد ہونے کی بنا پر فلموں کو نمائش سے روکا جاتا ہے، بھارتی میڈیا سعودی عرب میں گزشتہ جمعے کو تاریخ کا پہلا سوئم سوٹ فیشن شو کا انعقاد کیا گیا جس میں مراکش کی ڈیزائنر یاسمینہ کنزل کے تیار کردہ سوٹوں کی نمائش کی گئی۔ ","entertainment"
"298","پاکستانی مداح نے کنسرٹ میں میکا سنگھ کو کروڑوں مالیت کے قیمتی تحائف دے دیے","https://urdu.geo.tv/latest/386939-","بالی وڈ کے معروف گلوکار میکا سنگھ کو  کنسرٹ میں پاکستانی مداح نے کروڑوں مالیت کے قیمتی تحائف دے دیے۔ بھارتی میڈیا کے مطابق گلوکار میکا سنگھ کو حال ہی میں امریکا میں اپنے کنسرٹ کے دوران پاکستانی مداح کی جانب سے قیمتی تحائف دیے گئے۔ انسٹاگرام پر شیئر کی گئی ایک ویڈیو میں میکا سنگھ کو اسٹیج پر یہ تحائف وصول کرتے ہوئے دیکھا جا سکتا ہے۔ بھارتی میڈیا کے مطابق میکا سنگھ جب اسٹیج پر پرفارم کر رہے تھے تو پاکستانی مداح نے ہجوم میں سے چین لہرا کر گلوکار کی توجہ حاصل کی۔ اس کے بعد وہ مداح اسٹیج پر میکا کے پاس آیا اور تحائف پیش کیے۔ اس  نے  سونے کی چین میکا کے گلے میں پہنائی، ایک قیتمی گھڑی پیش کی اور ساتھ ہی ہیروں کی انگوٹھیاں بھی دیں۔ بھارتی میڈیا کے مطابق ان تحائف کی مجموعی مالیت تقریباً 3 کروڑ بھارتی روپے بتائی جارہی ہے۔ میکا سنگھ نے اپنے مداح کے اس جذبے کو سراہا اور ویڈیو کو انسٹاگرام پر شیئر کیا۔ انہوں نے ویڈیو کے ساتھ دل والے ایموجیز اور کیپشن لکھا' میرے بھائی، اس خوبصورت تحفے کے لیے شکریہ'۔ سوشل میڈیا صارفین نے میکا سنگھ کے مداح کے اس جذبے کو بے حد سراہا۔ ایک صارف نے کمنٹ سیکشن میں لکھا کہ مداح ہو تو ایسا۔ واضح رہے کہ میکا سنگھ نے حالیہ دور کے بالی وڈ کے کئی مشہور گانے گائے ہیں۔ ان گانوں  میں 'آج کی پارٹی'،  'چنتا تا تا چتا چتا' اور دیگر شامل ہیں۔","entertainment"
"299","سدھو نے  کپل شرما شو چھوڑنے کی اصل وجہ 5 سال بعد بتادی","https://urdu.geo.tv/latest/386888-","بھارتی ریاست پنجاب کے وزیر و سابق کرکٹر نووجوت سنگھ سدھو نے کپل شرما شو چھوڑنے کی اصل وجہ بتادی۔ ڈیجیٹل اسٹریمنگ پلیٹ فارم نیٹ فلکس پر نشر ہونے والے 'دی گریٹ انڈین کپل شو' کا شمار بھارت کے مقبول ترین کامیڈی شوز میں ہوتا ہے۔ نیٹ فلکس سے قبل شو کے میزبان کپل شرما 'دی گریٹ انڈین کپل شو'  سے ملتے جلتے مختلف ناموں سے شو کرتے رہے ہیں۔ سدھو  2019 تک اس شو کا اہم حصہ  رہے ہیں جس میں وہ اپنے قہقہوں کے ساتھ برجستہ جملوں اور شاعری سے شو میں چار چاند لگاتے رہے۔ سدھو کے بعد ان کی کرسی اداکارہ ارچنا پورن سنگھ نے سنبھالی اور اب تک وہ ہی کپل کے ساتھ شو میں شریک ہیں تاہم پلوامہ حملے سے متعلق سدھو کے ایک بیان نے بھارت میں ہنگامہ کھڑا کردیا تھا اور انتہاپسندہندوؤں نے ان کے خلاف مظاہرے شروع کردیے تھے جس کے بعد سدھو کو کامیڈی شو سے نکالنے کا بھی مطالبہ کیا گیا، بصورت دیگر شو کے بائیکاٹ کی دھمکی دی گئی  جب کہ ان کے خلاف ممبئی کی فلم سٹی میں بھی احتجاجی مظاہرہ کیا گیا۔ ہندو انتہا پسندوں کے احتجاج پرکامیڈی شو کی انتظامیہ نےگھٹنے ٹیکتے ہوئے سدھو کو شو سے علیحدہ کردیا تھا۔ سدھو کے بعد ان کی کرسی اداکارہ ارچنا پورن سنگھ نے سنبھالی اور اب تک وہ ہی کپل کے ساتھ شو میں شریک ہیں تاہم اب رواں ہفتے کی قسط میں سدھو بطور مہمان شرکت کریں گے جس میں ان کی اہلیہ بھی ساتھ ہوں گی۔ نووجوت سنگھ سدھو نے دوران شو کہا میں نے شو اسی لیے چھوڑا تھا کہ کچھ سیاسی وجوہات تھیں جس کے حوالے سے میں زیادہ بات نہیں کرنا چاہتا، اسی لیے میں نے شو چھوڑ دیا تھا۔ 2019 میں بھارت کے مشہور کامیڈی شو ' دی کپل شرما شو' میں نوجوت سنگھ سدھو کو پلوامہ حملے پر بیان دینے پر پروگرام میں مستقل جج کے عہدے سے ہٹا دیا گیا تھا اور ان کی جگہ ارچنا کو شو کا نیا جج مقرر کیا گیا تھا سدھو کا کہنا تھاکہ سیاسی وجوہات کے علاوہ کچھ اور بھی وجہ تھی کہ میں نے پروگرام چھوڑ دیا تھا، کپل ایک ذہین اور کامیاب انسان ہے، میں چاہتا ہوں کہ جیسے ماضی میں ہم ساتھ تھے ویسے ہی دوبارہ سب ساتھ ہوں۔","entertainment"
