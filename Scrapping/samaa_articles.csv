"id","title","link","content","gold_label"
"0","اسٹاک مارکیٹ تاریخ کی سب سے بڑی مندی کا شکار، سرمایہ کاروں کے اربوں روپے ڈوب گئے","https://urdu.samaa.tv/2087325319","مسلسل ریکارڈ بنانے والی پاکستان اسٹاک ایکسچینج ( پی ایس ایکس ) تاریخ کی سب سے بڑی مندی کا شکار ہوگئی ، ساڑھے تین ہزار پوائنٹس کی گراوٹ سے سرمایہ کاروں کے اربوں روپے ڈوب گئے۔ کاروباری ہفتے کے دوسرے روز ملکی کشیدہ سیاسی صورتحال کے باعث اسٹاک مارکیٹ تاریخ کی بدترین مندی کا شکار ہوئی اور ایک دن میں پانچ نفسیاتی حدیں گنوا بیٹھی ، مارکیٹ 99 ، 98 ، 97 ، 96 اور 95 ہزار پوائنٹس کی حدیں برقرار نہ رکھ سکی۔ منگل کے روز مارکیٹ میں کاروبار غیر معمولی اتار چڑھاؤ کا شکار رہا ، ایک موقع پر بینکوں کے شیئرز میں خریداری نے 1719 پوائنٹس کا بڑھاوا بھی دیا اور مارکیٹ نے 99819 پوائنٹس کی بلند ترین سطح کو چھوا ، تاہم مارکیٹ اس بار نیا ریکارڈ بنانے میں کامیاب نا ہوسکی ۔ کاروبار کے اختتام پر ہنڈریڈ  انڈیکس 3505 پوائنٹس گر کر 94 ہزار 574 پوائنٹس پر بند ہوا ۔ آج مارکیٹ میں 43 ارب روپے مالیت کے ایک ارب 11 کروڑ شیئرز کا لین دین ہوا۔","business"
"1","سپلائی معطل ہونے کا خدشہ ، آئل ٹینکرز ایسوسی ایشن کا متبادل روٹس کھولنے کا مطالبہ","https://urdu.samaa.tv/2087325318","آئل ٹینکرز ایسوسی ایشن نے سپلائی معطل ہونے کے خدشے کے پیش نظر حکومت سے متبادل روٹس کھولنے کا مطالبہ کردیا۔ پاکستان تحریک انصاف ( پی ٹی آئی ) کے احتجاج سے نمٹنے کے لئے سڑکوں کی بندش کے باعث آئل سپلائی معطل ہونے کے خدشہ ہے جس کے پیش نظر آئل ٹینکرز ایسوسی ایشن نے متبادل روٹس کھولنے کا مطالبہ کیا ہے۔ ترجمان ایسوسی ایشن کے مطابق ڈپوسے پمپس تک آئل سپلائی میں مشکلات کا سامنا ہے اور بروقت ترسیل نہ ہونے سے بحران پیدا ہوسکتا ہے۔ ترجمان کا کہنا تھا کہ حکومت متبادل راستے دے اور جہاں احتجاج نہیں وہاں سڑکیں کھولی جائیں۔ ترجمان کا مزید کہنا تھا کہ خیبرپختونخوا ، شمالی علاقوں اور جڑواں شہروں کیلئے متبادل راستہ دیا جائے۔","business"
"2","ایس آئی ایف سی  کے تعاون سے پاکستانی آٹو انڈسٹری میں نمایاں بہتری","https://urdu.samaa.tv/2087325301","ایس آئی ایف سی  کے تعاون سے پاکستانی آٹو انڈسٹری میں نمایاں بہتری ہوئی ہے جس سے سرمایہ کاری کے رجحان  میں اضافہ  دیکھا جارہا ہے۔ مسافر گاڑیوں کی فروخت میں 46.7 فیصدجبکہ ٹرک اور بسوں کی فروخت میں 82 فیصد بہتری دیکھی گئی،جیپوں اور پک اپ گاڑیوں کی خریداری میں 60 فیصد اورموٹرسائیکلوں اور رکشوں کی فروخت میں 23.4 فیصد اضافہ ہوا۔ ماحول دوست الیکٹرک  گاڑیاں متعارف،مانگ میں شاندار بڑھوتری  ہوئی ہے، بہتر آٹو فنانسنگ اور مارکیٹ میں بڑھتا  ہوا  اعتماد فروخت میں اضافے کا باعث بنا۔ آٹو انڈسٹری میں ترقی کی وجہ  اسٹیٹ بینک آف پاکستان کی جانب سے شرح سود میں بتدریج کمی  دیکھنے میں آئی،سود سے پاک فنانسنگ  کی بدولت صارفین اور سرمایہ کاروں کا اعتماد بحال ہوا۔ ایس آئی ایف سی  کی سہولت کاری سے شرح سود میں مزید کمی اور نئے ماڈلز سے آٹو سیلز میں مزید اضافہ متوقع ہے۔","business"
"3","زرمبادلہ کے ملکی ذخائر میں سالانہ بنیادوں پر 3.295ارب ڈالر اضافہ","https://urdu.samaa.tv/2087325295","زرمبادلہ کے ملکی ذخائر میں جاری کیلنڈرسال کے دوران مجموعی طورپر3.295ارب ڈالرکانمایاں اضافہ ریکارڈ کیا گیاہے۔ اسٹیٹ بینک کی جانب سے جاری کردہ اعدادوشمار کے مطابق گزشتہ سال کے اختتام پر زرمبادلہ کے ملکی ذخائرکاحجم 12.676ارب ڈالر ریکارڈ کیا گیا تھا جس میں سٹیٹ بینک کے پاس زرمبادلہ کے ذخائرکاحجم 8.233ارب ڈالر اور کمرشل بینکوں کے پاس زرمبادلہ کے ذخائر کا حجم 4.440ارب ڈالرتھا۔ اعداد وشمار کے مطابق 15نومبر کو ختم ہونے والے ہفتہ میں زرمبادلہ کے مجموعی ملکی ذخائرکاحجم 15.968ارب ڈالرریکارڈ کیاگیا جس میں سٹیٹ بینک کے پاس زرمبادلہ کے ذخائرکاحجم 11.288ارب ڈالراوربینکوں کے پاس زرمبادلہ کے ذخائرکاحجم 4.680ارب ڈالرہے۔ جاری کیلنڈرسال کے آغازسے لے کراب تک سٹیٹ بینک کے زرمبادلہ کے ذخائرمیں مجموعی طورپر3.055ارب ڈالراوربینکوں کے پاس زرمبادلہ کے ذخائرمیں 240ملین ڈالرکااضافہ ہوا ہے۔ اعدادوشمار کے مطابق جاری مالی سال کے آغازسے لے کراب تک زرمبادلہ کے ملکی ذخائرمیں مجموعی طور پر1.971ارب ڈالرکااضافہ ہواہے۔ جاری مالی سال کے آغاز(یکم جولائی)سے لے کر 15نومبر تک کی مدت میں سٹیٹ بینک کے زرمبادلہ کے ذخائرمیں مجموعی طورپر1.898ارب ڈالراوربینکوں کے زرمبادلہ کے ذخائرمیں 73ملین ڈالر کا اضافہ ریکارڈ کیا گیاہے۔","business"
"4","راستوں کی بندش کے باعث مختلف سبزیوں کی قیمتوں میں اضافہ ہوگیا","https://urdu.samaa.tv/2087325292","راستوں کی بندش کے باعث دور دارز علاقوں سے آنے والی سبزیوں کی قلت ہو گئی،جس کے باعث گراں فروش مافیا نے مقامی سبزیوں کی قیمتوں میں خود ساختہ اضافہ کر دیا پی ٹی آئی احتجاج کے باعث اشیائےخوردونوش کی قیمتوں پرخود ساختہ اضافہ کردیا گیا،راستوں کی بندش کےباعث مختلف سبزیوں کی قیمتوں میں اضافہ ہوگیا ،دوردراز علاقوں سےآنے والی سبزیوں کی سرکاری قیمتیں30روپےفی کلوتک بڑھ گئیں۔ آلوکی سرکاری قیمت135روپےمقرر،اوپن مارکیٹ میں150روپےفی کلوتک فروخت ہورہا ہے،دکانداروں کا کہنا ہے کہ آلو سرگودھا اوردیپالپورسےآتاہےجس وجہ سےقیمتیں بڑھیں،پیاز اور ٹماٹر کی سرکاری قیمت میں  30روپےفی کلواضافہ ہوا،پیازکی سرکاری قیمت160،اوپن مارکیٹ میں180روپےفی کلوتک فروخت ہورہا ہے۔جبکہ ٹماٹر اوپن مارکیٹ میں225 روپے تک فروخت ہو رہا، میتھی 45،بینگن50،گوبھی 60،بھنڈی80روپےفی کلومیں فروخت ہورہے،اس کے علاوہ شلجم 55،کریلا90، ٹینڈے 80 روپے فی کلو میں فروخت ہورہے۔ دکانداروں کاکہنا ہےکہ ٹماٹراورپیازکی زیادہ سپلائی سندھ سےآتی ہے،مقامی سبزیوں کی قیمتیں مستحکم ہیں۔","business"
"5","سیمنٹ کی ریٹیل قیمت میں ہفتہ وار بنیادوں پر کمی ہوگئی","https://urdu.samaa.tv/2087325289","گزشتہ ہفتہ کے دوران ملک میں سیمنٹ کی ریٹیل قیمت میں معمولی کمی ریکارڈکی گئی ہے۔ پاکستان بیورو برائے شماریات کے اعدادوشمارکے مطابق 21نومبرکوختم ہونے والے ہفتہ میں ملک کے شمالی شہروں میں سیمنٹ کی فی بوری کی اوسط ریٹیل قیمت 1449روپے ریکارڈ کی گئی ہے جوپیوستہ ہفتہ کے مقابلہ میں 0.75روپے کم ہے، پیوستہ ہفتہ میں ملک کے شمالی شہروں میں سیمنٹ کی فی بوری کی اوسط ریٹیل قیمت 1460روپے ریکارڈ کی گئی تھی۔. اسی طرح ملک کے جنوبی شہروں میں گزشتہ ہفتہ کے دوران سیمنٹ کی فی بوری کی اوسط ریٹیل قیمت 1389روپے ریکارڈکی گئی جوپیوستہ ہفتہ کے مقابلہ میں 0.57فیصدکم ہے،پیوستہ ہفتہ میں ملک کے جنوبی شہروں میں سیمنٹ کی فی بوری کی اوسط ریٹیل قیمت 1397روپے ریکارڈکی گئی تھی۔ اعدادوشمارکے مطابق گزشتہ ہفتہ کے دوران اسلام آباد میں سیمنٹ کی فی بوری کی اوسط ریٹیل قیمت 1432روپے،راولپنڈی 1420روپے، گوجرانوالہ 1450، سیالکوٹ1440روپے، لاہور1493 روپے، فیصل آباد1448روپے،سرگودھا1430روپے،ملتان 1463روپے، بہاولپور 1500روپے، پشاور1453روپے اوربنوں میں سیمنٹ کی فی بوری کی اوسط ریٹیل قیمت 1410روپے ریکارڈکی گئی۔ اسی طرح کراچی میں سیمنٹ کی فی بوری کی اوسط ریٹیل قیمت 1340 روپے ،حیدرآباد 1340 روپے ،سکھر 1450روپے،لاڑکانہ 1400روپے،کوئٹہ 1456روپے اورخضدارمیں سیمنٹ کی فی بوری کی اوسط ریٹیل قیمت 1347روپے ریکارڈکی گئی۔","business"
"6","کشیدہ سیاسی صورتحال نے اوپر جاتی اسٹاک مارکیٹ مندی کاشکار","https://urdu.samaa.tv/2087325279","پاکستان اسٹاک ایکسچنج تاریخ کی سب سے بڑی  مندی کا شکار ہوگئی۔ کاروبار کے آغازپرپاکستان اسٹاک ایکسچنج میں کاروبارکامنفی آغاز ہوا ہے،کاروبار کے دوران پاکستان اسٹاک ایکسچینج میں غیر معمولی اتار چڑھاؤ کا رجحان دیکھا گیا۔ اسٹاک مارکیٹ ایک دن چارنفسیاتی حدیں گنوا بیٹھی،اسٹاک مارکیٹ میں 99،  98، 97 اور 96 ہزار پوائنٹس کی حدیں برقرار نہ رہ سکیں،100 انڈیکس کی 2855 پوائنٹس گر کر 95253 پوائنٹس پر ٹریڈ کر رہی ہے۔ ملکی کشیدہ سیاسی صورتحال کولیکراسٹاک مارکیٹ کےسرمایہ کارمحتاط ہیں،گزشتہ روز کے اختتام پر پاکستان اسٹاک مارکیٹ 98 ہزار 79 پوائنٹس پر بند ہوا تھا۔","business"
"7","یو اے ای سے سرمایہ کاری پاکستان آرہی ہے، پاکستانیوں کو بڑی خوشخبریاں ملیں گی، اماراتی قونصل جنرل","https://urdu.samaa.tv/2087325270","متحدہ عرب امارات کے ترپن ویں قومی دن کی مناسبت سے کراچی میں تقریب سجائی گئی یو اے ای قونصل جنرل بخیت عتیق الرومیتی نے بڑی خوشخبریاں سنادیں ۔ کراچی میں مقامی ہوٹل میں منعقدہ تقریب میں یو اے ای کے سفیرحمد عبید ابراہیم سلیم الزابی اور قونصل جنرل بخیت عتیق الرومیتی دیگر ممالک کے قونصل جنرلز  معزز شخصیات اور شہریوں نے بڑی تعداد میں شرکت کی ۔ تقریب کے دوران یو اے کے قومی دن کی خوشی میں کیک کاٹا گیایو اے ای کے سفیرحمد عبید ابراہیم سلیم الزابی کی خصوصی شرکت  کی۔ اس موقع پر قونصل جنرل یو اے ای  بخیت عتیق الرومیتی نے یو اے ای کے 53 ویں قومی دن کی مناسبت سے منعقد کی گئی تقریب  سے خطاب کرتے ہوئے کہا کہ شیخ محمد زید النہیان پاکستان کے ساتھ مضبوط تعلقات چاہتے ہیں۔ بخیت عتیق الرومیتی  کا مزید کہنا تھا کہ یو اے ای سے سرمایہ کاری پاکستان آرہی ہے، ایک سے دو ماہ میں  پاکستانیوں کو بڑی خوشخبریاں ملیں گی، ویزوں کی کوئی مشکل نہیں، ویزہ سینٹر آئیں اپلائی کریں۔","business"
"8","پاکستان اور بیلاروس کے وزراء کے درمیان اہم ملاقاتیں،تجارت اور مواصلات نئی بلندیوں پر لے جانے کا عزم","https://urdu.samaa.tv/2087325263","پاکستان اور بیلاروس کے درمیان تجارت اور مواصلات سمیت مختلف شعبوں میں تعلقات کو نئی بلندیوں پر لے جانے کے عزم کا اظہار  کیا ہے بیلاروس کے وزرا کی اسلام آباد میں اہم ملاقاتیں  ہوئیں، وزیرخارجہ میکسم رائزنکوف کی وزارت خارجہ آمد ہوئی، نائب وزیراعظم ووزیرخارجہ اسحاق ڈار سے ملاقات ہوئی۔ تاریخی تعلقات مزید مضبوط کرنے اور مختلف شعبوں میں تعاون بڑھانے پر اتفاق کیا گیاوزرائے خارجہ نے مشرق وسطیٰ بالخصوص غزہ کی صورتحال پر گہری تشویش کا اظہار کیاتنازعات کے پُرامن حل اور انسانی بحرانوں سے نمٹنے کیلئے مشترکہ حکمت عملی پر بھی زور دیا ہے۔ بیلاروس کے وزیرٹرانسپورٹ الیگزسی لیخنووچ نے بھی وفاقی وزیرسرمایہ کاری بورڈ و مواصلات اور نجکاریعبدالعلیم خان سے ملاقات کی ۔ عبدالعلیم خان نے کہا کہ اسلام آباد سے ماسکو کیلئے براہ راست پرواز پر کام جاری ہےاس میں بیلاروس کو بھی شامل کرسکتے ہیں ۔ آذربائیجان اور ترکی کی طرح بیلاروس کو بھی سرمایہ کاری میں شراکت دار بننے کی دعوت دے دی پاکستان شاہراہ قراقرم اور سی پیک کی طرز پر سینٹرل ایشیا تک تجارتی کوریڈور کا بھی خواہاں ہےٹرانسپورٹ کے شعبے میں گرین انرجی اور ماحول دوست اقدامات کرنا ہوں گے ۔ بیلاروس کے وزیرٹرانسپورٹ نے پاکستان کے ساتھ ریل اورسڑک کے ذریعے روابط بڑھانے کا خواہش ظاہر کردی  ہےشعبہ مواصلات میں بھی سرمایہ کاری کرنے میں دلچسپی کا اظہار کیا ۔الیگزسی لیخنو وچ نے عبدالعلیم خان کو دورے کی دعوت بھی دی  ہے ۔ وزیر صنعت و پیداوار رانا تنویر حسین سے بیلاروس کے وزیر صنعت علی الیگزینڈر یافیموا کی بھی ملاقات ہوئی۔ دونوں ممالک کا صنعتی اور زرعی تعاون بڑھانے اور ورکنگ گروپ کا اجلاس جلد بلانے پر اتفاق کیا گیا اس موقع پر مہمان وزیر نے کہا کہ پاکستانی مصنوعات کو بیلاروس کی مارکیٹ تک رسائی دیں گے۔ پاکستان اور بیلاروس کے وزرائےقانون کی بھی ملاقات ہوئی جس میں دوطرفہ تعلقات کو وسعت دینے پر اتفاق کیا ۔ وزرائےقانون نے یادگاری شیلڈز کا بھی تبادلہ کیا ۔","business"
"9","پنجاب اور خیبرپختونخوا میں پیٹرولیم مصنوعات کی قلت کا خدشہ","https://urdu.samaa.tv/2087325260","پاکستان تحریک انصاف ( پی ٹی آئی ) کے احتجاج کے باعث پنجاب اور خیبرپختونخوا میں پیٹرولیم مصنوعات کی قلت کا خدشہ پیدا ہوگیا۔ پاکستان پیٹرولیم ڈیلرز ایسوسی ایشن کے چیئرمین عبدالسمیع خان کا کہنا ہے کہ تحریک انصاف کے احتجاج کے پیش نظر راستوں کی بندش سے پیٹرول پمپوں کو سپلائی معطل ہے اور کچھ پمپوں پر پیٹرول کا ذخیرہ ختم ہونے کی اطلاعات ہیں۔ ان کا کہنا تھا کہ سندھ میں اتنا اثر نہیں ہو رہا مگر پنجاب اور کے پی میں ٹینکر نہیں پہنچ پا رہے، اطلاعات ہیں کہ راستے بند ہونے سے کٸی گاڑیاں بند ہوچکی ہیں اور بڑی پریشانی کا عالم ہے، جہاں بھی پیٹرول ملتا ہے لوگ لے لیتے تھے مگر ابھی تو راستے بند ہونے سے لوگ لینے کے بھی قابل نہیں ۔ انہوں نے کہا کہ راستوں کی بندش سے پنجاب کے مختلف اضاع میں پیٹرول قلت ہوسکتی ہے۔ ان کا مزید کہنا تھا کہ حکومت فوری طور پر بلا تعطل فراہمی کے لیے اقدامات اٹھائے ۔","business"
"10","انٹربینک میں ڈالر کی قدر میں معمولی کمی","https://urdu.samaa.tv/2087325249","انٹربینک میں امریکی ڈالر کی قدر میں معمولی کمی ہوگئی۔ سٹیٹ بینک آف پاکستان ( ایس بی پی ) کی جانب سے جاری کردہ اعدادو شمار کے مطابق کاروباری ہفتے کے پہلے روز انٹربینک میں ڈالر کی قدر میں ایک پیسے کی معمولی کمی ریکارڈ کی گئی ہے۔ لازمی پڑھیں۔ سونے کی قیمت میں بڑی کمی ہوگئی مرکزی بین کے مطابق انٹربینک میں ڈالر 277 روپے 75 پیسے پر بند ہوا۔ یاد رہے کہ گزشتہ روز انٹر بینک میں ڈالر 277 روپے 74 پیسے پر بند ہوا تھا۔ دوسری جانب ای کیپ کے مطابق اوپن مارکیٹ میں ڈالر 2 پیسے اضافے سے 278 روپے 79 روپے پر آ گیا ہے۔","business"
"11","چار روزہ تیزی کے بعد سونے کی قیمت میں بڑی کمی","https://urdu.samaa.tv/2087325245","عالمی و مقامی گولڈ مارکیٹس میں چار روزہ تیزی کے بعد سونے کی قیمت میں بڑی کمی ہوگئی۔ پاکستان بھر میں 24 قیراط سونے کی فی تولہ قیمت 4300 روپے کمی کے بعد 2 لاکھ 78 ہزار 400 روپے پر آگئی ہے۔ دس گرام سونے کی قیمت 3657 روپے کی کمی سے 2 لاکھ 38 ہزار 683 روپے ہوگئی۔ دوسری جانب عالمی مارکیٹ میں سونے کی فی اونس قیمت 43 ڈالر کمی سے 2672 ڈالرز پر آ گئی۔","business"
"12","وفاقی وزیر عبدالعلیم خان سے بیلا روس کے وزیر ٹرانسپورٹ کی ملاقات","https://urdu.samaa.tv/2087325241","وفاقی وزیر سرمایہ کاری بورڈ، مواصلات اور نجکاری عبدالعلیم خان سے بیلا روس کے وزیر ٹرانسپورٹ الیگزسی لیخنو وچ نے ملاقات کی جس کے دوران دونوں وزراء نے بالخصوص مواصلات کے شعبے میں دو طرفہ تعاون کے فروغ پر تبادلہ خیال کیا۔   ملاقات کے دوران الیگزسی لیخنو وچ کی جانب سے وفاقی وزیر عبدالعلیم خان کو بیلا روس کے دورے کی دعوت بھی دی گئی۔ وفاقی وزیر عبدالعلیم خان کا کہنا تھا کہ اسلام آباد سے ماسکو ڈائریکٹ فلائٹ پر کام جاری ہے جبکہ بیلا روس کو بھی شامل کر سکتے ہیں، آذربائیجان اور ترکی کی طرح بیلا روس کو بھی سرمایہ کاری میں شراکت دار بنانا چاہتے ہیں اور شاہراہ قراقرم اور سی پیک کی طرز پر سینٹرل ایشیا تک تجارتی کوریڈور کے خواہاں ہیں۔ عبدالعلیم خان کا کہنا تھا کہ بیلا روس کے صدر و وزراء پر مشتمل 68 رکنی وفد کا دورہ پاکستان خوش آئند ہے، مستقبل میں بیلا روس سے جی ٹو جی اور بی ٹو بی سرگرمیوں میں مزید اضافہ ہو سکتا ہے، ٹرانسپورٹ کے شعبے میں گرین انرجی اور ماحول دوست اقدامات کرنے ہوں گے۔ اس موقع پر بیلا روس کے وزیر ٹرانسپورٹ کی جانب سے پاکستان کے ذرائع مواصلات میں سرمایہ کاری میں دلچسپی کا اظہار کیا گیا اور انہوں نے کہا کہ پاکستان سے ریلوے اور سڑک کے ذریعے روابط بڑھانا چاہتے ہیں۔ بیلا روس کے وزیر ٹرانسپورٹ نے پاکستان اور پاکستانی عوام کیلئے خیر سگالی کے جذبات کا اظہار بھی کیا۔","business"
"13","پاکستان اور بیلاروس کے درمیان مفاہمت کی 8 یاداشتوں پر دستخط","https://urdu.samaa.tv/2087325233","پاکستان اور بیلاروس کے درمیان درمیان مفاہمت کی 8 یاداشتوں پر دستخط کر دیئے گئے۔ وزیر تجارت جام کمال نے کہا کہ پاکستان بیلاروس کے ساتھ ٹیکنالوجی کی منتقلی سمیت مشترکہ منصوبوں میں سرمایہ کاری کا خواہاں ہے۔ وفاقی وزیر تجارت جام کمال اور بیلاروس کے وزیر توانائی نے اسلام آباد میں بزنس فورم کی مشترکہ صدارت کی۔  دونوں ممالک کی کمپنیوں کے درمیان 8 مفاہمتی یادداشتوں اور معاہدوں پر دستخط  ہوگئے۔ دستاویز کے مطابق پاکستان کی جانب سے گرین کارپوریشن انیشی ایٹو اور بیلاروس کی  ٹریکٹر ورکس کمپنی کے درمیان مفاہمت کی یادداشت پر دستخط کیے گئے ہیں۔ اس کے علاوہ  دونوں ممالک کی دوا ساز کمپنیوں کے درمیان 5 سالہ معاہدہ، فارمیسیز کی رجسٹریشن،ادویات کی سپلائی، نیوٹریشن فوڈ،  آٹوموبائل مصنوعات ، جانوروں کی ادویات کی سپلائی اور لاجسٹک کے شعبے کے ایم او یوز شامل ہیں۔ وزیر تجارت جام کمال کا دونوں ممالک کے درمیان تجارتی رکاوٹیں کم کرنے اور مارکیٹ تک رسائی آسان بنانے پر زور۔ کہا پاکستان میں بیلاروس کے ٹریکٹرز پائیداری کی علامت سمجھے جاتے ہیں۔ دونوں ممالک علاقائی تجارت اور رابطوں کیلئے  شنگھائی تعاون تنظیم میں شراکت دار ہیں۔ 2025 سے 2027 کے روڈ میپ پر اتفاق اورعملی اقدامات کریں گے۔ جام کمال نے کہا کہ پاکستان میں غیر ملکی سرمایہ کاری کے لیے توانائی، زراعت، آئی ٹی اور دیگر شعبوں میں وسیع مواقع ہیں۔ پاکستان 25 کروڑ کی آبادی کے ساتھ دنیا کی چھٹی بڑی مارکیٹ اور خطے میں ٹرانزٹ تجارت کا مرکز  بننے کے لیے پرعزم ہے۔ گوشت، ڈیری اور زرعی مصنوعات کی برآمدات بڑھائیں گے۔","business"
"14","بجلی چوروں کے خلاف کریک ڈان، 133 ارب سے زائد رقم وصول","https://urdu.samaa.tv/2087325230","ملکی معیشت کی بحالی کیلئےانسداد بجلی چوری مہم جاری،بجلی چوروں کے خلاف کریک ڈان میں ستمبر 2023 سےاب تک 133 ارب سے زائد رقم وصول کی جاچکی۔ ستمبر 2023 سے اب تک 87343 سےزائد بجلی چورگرفتارکیے،گزشتہ ہفتےکےدوران 314 بجلی چورگرفتار  کیے، متعلقہ ادارے ملک بھر سے بجلی چوروں کے مکمل خاتمے تک اپنی کاروائی جاری رکھنے کے لیے پرعزم ہے۔ گزشتہ ہفتے ملک بھر سے بجلی چوروں سے 1 ارب اور 65 لاکھ سے زائد رقم وصول ہوچکی ہے۔     ","business"
"15","پاکستانی شہد کی ملائیشیا برآمد","https://urdu.samaa.tv/2087325228","ایس آئی ایف سی کی معاونت سے پاکستان کی زرعی برآمدات کی عالمی سطح پر نئی پہچان بن گئی۔ بیری کےشہد کی پہلی کھیپ خیبرپختونخوا سےملائیشیا جا پہنچی، پاکستانی شہد کی برآمدات کو عالمی سطح پر فروغ دینے کے لیے وزارتِ تجارت نے عزم کا اظہار کیا۔ کوالالمپور میں پاکستانی ہائی کمیشن کا پاکستانی اور ملائیشین کمپنیوں کے درمیان رابطوں کو آسان بنانے میں اہم کردار ادا کیا۔ خیبرپختونخوا سے 20,000 ٹن سالانہ شہد کی پیداوار سے پاکستان عالمی منڈی میں شہد کا قابل اعتماد سپلائر ہے۔خیبرپختونخوا میں 60,000 شہد کے فارمز، 16 لاکھ افراد کے روزگار کا ذریعہ ہے۔ شہد کی مکھیوں کے کلسٹرز اور پراسیسنگ سہولیات میں سرمایہ کاری کیلئے ماہرین سے مشاورت کی گئی،پاکستان میں شہد کی برآمدات بڑھانے کے لیے '' ہنی بورڈ '' کے قیام کی تجویز دی گئی،ایس آئی ایف سی پاکستان کی معاشی ترقی کیلئے پیش پیش ہے۔ ","business"
"16","عالمی منڈی میں خام تیل کی قیمتوں میں کمی ریکارڈ","https://urdu.samaa.tv/2087325218","خام تیل کی قیمتوں میں پیر کو گزشتہ ہفتے کے 6 فیصد اضافے کے بعد کمی ریکارڈ کی گئی۔ برینٹ کروڈ فیوچر 26 سینٹ یا 0.35 فیصد کی کمی سے 74.91 ڈالر فی بیرل پر آگیا جبکہ یو ایس ویسٹ ٹیکساس انٹرمیڈیٹ کروڈ فیوچر 27 سینٹ یا 0.38 فیصد کمی کے ساتھ 70.97 ڈالر فی بیرل پر بند ہوا۔ خام تیل کی قیمتوں میں پیر کو گزشتہ ہفتے کے 6 فیصد اضافے کے بعد کمی ریکارڈ کی گئی، لیکن یہ دو ہفتوں کی بلند ترین سطح کے قریب رہیں کیونکہ مغربی طاقتوں اور بڑے تیل پیدا کرنے والے ممالک روس اور ایران کے درمیان جغرافیائی سیاسی کشیدگی میں اضافہ ہوا، جس سے سپلائی میں خلل پڑنے کا خطرہ بڑھ گیا۔ ماہرین کے مطابق سرمایہ کاروں کی توجہ چین اور بھارت میں خام تیل کی بڑھتی طلب پر بھی مرکوز ہے جو بالترتیب دنیا کے سب سے بڑے اور تیسرے سب سے بڑے درآمد کنندگان ہیں۔ چین کی خام تیل کی درآمدات نومبر میں بڑھ گئیں کیونکہ قیمتوں میں کمی نے ذخیرہ اندوزی کی مانگ کو بڑھا دیا، جبکہ بھارت کے ریفائنرز نے اکتوبر میں خام تیل کی پروسیسنگ میں سالانہ 3 فیصد اضافہ کیا اور یہ 5.04 ملین بی پی ڈی تک پہنچ گئی۔","business"
"17","روپیہ تگڑا، انٹر بینک میں ڈالر کی قدر میں کمی","https://urdu.samaa.tv/2087325208","تبادلہ مارکیٹ میں روپیہ کے مقابلے میں ڈالر کی قدر میں کمی ہوئی ہے۔ کرنسی ڈیلرز کے مطابق کاروباری ہفتے کے پہلے روز انٹربینک میں ڈالر کے مقابلے میں روپے کی قدر میں بہتری ہوئی ہے۔ فاریکس ڈیلرز کے مطابق انٹر بینک میں ڈالر 10 پیسے سستا ہوگیا، دوران کاروبار انٹر بینک میں ڈالر 277 روپے66 پیسے پر ٹریڈ ہو رہا ہے۔ دوسری جانب پاکستان اسٹاک ایکسچینج میں 100 انڈیکس میں 1180 پوائنٹس کااضافہ دیکھنے میں آیا، کاروبارکے دوران انڈیکس 98 ہزار979 پوائنٹس پرٹریڈکرتے دیکھاگیا۔ واضح رہے کہ گزشتہ کاروباری دن کے دوران 100 انڈیکس میں ایک وقت میں 2 ہزار پوائنٹس سے زائد کا اضافہ دیکھا گیا اور انڈیکس نے نئی بلند ترین سطح 99 ہزار 632 بنائی۔ 100 انڈیکس مجموعی طور پر 469 پوائنٹس کے اضافے سے 97 ہزار 978 پوائنٹس پر بند ہوا تھا۔","business"
"18","کشیدہ سیاسی صورتحال کے باوجود اسٹاک ایکسچنج نیا ریکارڈ بنانے میں کامیاب","https://urdu.samaa.tv/2087325205","کشیدہ سیاسی صورتحال کے باوجود اسٹاک ایکسچنج نیا ریکارڈ بنانے میں کامیاب ہوگئی۔اسٹاک مارکیٹ پہلی بار 98 ہزار پوائنٹس کی حد عبور کرکے بند ہوئی۔ دوران ٹریڈنگ اسٹاک مارکیٹ نے 99 ہزار پوائنٹس کی ریکارڈ سطح کو بھی عبور کیا،اسٹاک مارکیٹ میں دوران ٹریڈنگ 1500 سے زائد پوائنٹس کا اضافہ بھی ہوا،کاروبار کے اختتام پر ہنڈریڈ انڈیکس 281 پوائنٹس بڑھکر 98080 پوائنٹس پر بند ہوا۔ تجربہ کاروں کا کہنا ہےکہ بینکوں اور ٹیکنالوجی کے شیئرز میں خریداری سےمارکیٹ مثبت زون میں رہی،آج مارکیٹ میں 25 ارب 61 کروڑ روپے مالیت کے 64 کروڑ شیئرز کا لین دین ہوا۔ لاک ڈائون اور سیاسی صورتحال کو لیکر سرمایہ کار محتاط ہیں،گزشتہ روز کے اختتام پر پاکستان اسٹاک مارکیٹ 97 ہزار 798 پوائنٹس پر بند ہوئی تھی۔ ","business"
"19","ٹرمپ کے دور حکومت میں پاکستان میں ڈالر کی قدر میں اضافہ ہوگا یا کمی؟","https://urdu.samaa.tv/2087325152","پاکستان میں آئندہ مہینوں میں ڈالر کی قیمت سے متعلق بڑی پیشگوئی سامنے آگئی۔ تفصیلات کے مطابق ملک میں گذشتہ کئی ماہ سے ڈالر کی قیمت مستحکم رہی ہے اور اس میں کوئی بڑا اضافہ نہیں ہوا بلکہ اس کے بجائے اس میں وقتاً فوقتاً کمی ہوتی رہی ہے۔ گذشتہ پیر کو کئی روز بعد ڈالر بلندی کی طرف جانے لگا اور دوبارہ سے 278 روپے کی نفسیاتی حد کو عبور کر گیا تاہم پاکستان کی کرنسی مارکیٹ کے ماہرین کے مطابق مستقبل قریب میں ڈالر کی قدر بڑھنے کے امکانات زیادہ نہیں ہیں۔ کرنسی مارکیٹ سے وابستہ ماہرین کے مطابق گذشتہ چند روز میں اگرچہ ڈالر کی قیمت کچھ پیسے بڑھی ہے، لیکن یہ ایک عارضی رجحان ہے اور مستقبل قریب میں اس میں واضح کمی ہو گی۔ اگر کوئی بڑی تبدیلی رونما نہیں ہوتی تو طویل المیعاد بنیادوں پر ڈالر کے نرخ نیچے آنے چاہییں۔ گذشتہ کئی ماہ میں حکومت نے ڈالر کی قیمت کو کم رکھنے کے لیے بہترین حکمتِ عملی اپنائی اور کئی شعبوں کی مخالفت کے باوجود اس کو سپورٹ فراہم کی۔ اگر یہ مثبت اقدامات جاری رہے اور حوالہ و ہنڈی کو قابو میں رکھنے کی حکمتِ عملی جاری رہی اور ملکی صورتِ حال بھی یہی رہی تو ڈالر کی قیمت نمایاں طور پر کم ہو گی۔ ماہرین کے مطابق ڈونلڈ ٹرمپ نے اگر کوئی بڑے اقدامات کیے جن سے دنیا میں تبدیلی آئی تو ان کے نتیجے میں پاکستان میں ڈالر کی قیمت پر اثر پڑے گا۔ ٹرمپ کی غیرقانونی تارکینِ وطن کو ملک بدر کرنے کی پالیسی کی زد میں پاکستانی آئے تو اس سے پاکستان میں ڈالر کی قیمت مزید کم ہو گی کیونکہ وہ لوگ اپنی جمع پونجی کو پاکستان منتقل کریں گے۔ بعض ماہرین کا خیال ہے کہ اگر یہی رحجانات برقرار رہے تو دو سے تین ماہ میں ڈالر 250 روپے کا ہو جائے گا۔ ڈالر کی قیمت میں مسلسل کمی کا رحجان ہے اور قومی اور بین الااقوامی حالات اشارے دے رہے ہیں کہ اس میں نمایاں کمی ہو سکتی ہے۔ پاکستان کے سیاسی حالات میں کوئی بہت بڑی تبدیلی ہی ڈالر کی قیمت میں اضافے کا باعث بن سکتی ہے لیکن اگر ایسا نہیں ہوتا تو پھر یہ نہ صرف مستحکم رہے گا بلکہ اس کی قیمت مزید کم ہونے کے قوی امکانات ہیں۔","business"
"20","سعودی ریال کی قیمت میں کمی ہو گئی ، نیا ریٹ جاری","https://urdu.samaa.tv/2087325126","اوپن مارکیٹ میں آج سعودی ریال کی قیمت میں 10 پیسے کی کمی ہوئی جس کے بعد ریال 73.94 روپے پر خریدا جاتا رہا ۔ تفصیلات کے مطابق اوپن مارکیٹ میں گزشتہ کئی روز سے سعودی ریال کی قیمت میں استحکام دکھائی دے رہا تھا لیکن آج کاروبار کے دوران 10 پیسے کمی دیکھنے میں آئی ہے تاہم سعودی ریال 73.94 روپے پر خریدا اور 74.35 روپے پر بیچا جاتا رہا ۔ یہاں آپ کو یہ بھی بتاتے چلیں کہ گزشتہ روز سعودی ریال 74 روپے 4 پیسے پر بند ہوا تھا ۔ 1000 سعودی ریال اوپن مارکیٹ میں تقریباً 73ہزار 940روپے کے برابر ہوں گے۔ یہاں یہ امر بھی قابل ذکر ہے کہ 27 لاکھ سے زائد پاکستانی روزگار کیلئے سعودی عرب میں موجود ہیں جس کے باعث سعودی ریال کی پاکستانی روپے میں قدر صارفین کی توجہ کا مرکز رہتی ہے ۔","business"
"21","سونے کی قیمت میں مسلسل چوتھے روز اضافہ","https://urdu.samaa.tv/2087325125","عالمی اور مقامی گولڈ مارکیٹس میں سونے کی قیمت میں مسلسل چوتھے روز اضافہ ہوگیا۔ مقامی مارکیٹ میں فی تولا سونا 22 سو روپے مہنگا ہو کر 2 لاکھ 82 ہزار 700 روپے کا ہوگیا ہے۔ ادھر 10 گرام سونے کی قیمت 1 ہزار 857 روپے اضافے سے 2 لاکھ 42 ہزار 370 روپے ہو گئی۔ دوسری جانب عالمی منڈی میں  فی اونس سونا 22 ڈالر مہنگا ہو کر 2 ہزار 715 ڈالر کا ہوگیا۔","business"
"22","اسٹاک مارکیٹ میں تاریخ ساز ہفتہ، تین اہم ریکارڈ بن گئے","https://urdu.samaa.tv/2087325099","پاکستان اسٹاک ایکس چینج میں کاروباری ہفتے کے دوران ریکارڈ ساز تیزی دیکھی گئی، جس کے نتیجے میں 100 انڈیکس نئی بلند ترین سطح پر پہنچ گیا۔ اس ہفتے اسٹاک مارکیٹ نے 3 اہم ریکارڈ توڑ دیئے، اسٹاک مارکیٹ اس ہفتے 99 ہزار پوائنٹس کا تاریخی سنگ میل عبور کرگئی۔ ساڑھے 7 سال بعد مارکیٹ میں ایک دن میں 45.4 ارب روپے مالیت کے شیئرز کی تجارت ہوئی۔ ایک سال بعد مارکیٹ میں ایک دن میں سوا ارب شیئرز کا نمایاں لین دین ہوا، اس ہفتے مارکیٹ ہنڈریڈ انڈیکس میں 3035 پوائنٹس کا اضافہ ہوا۔ اس ہفتے اسٹاک مارکیٹ میں چار دن تیزی اور ایک دن مندی رہی۔ اس ہفتے ہنڈریڈ انڈیکس 97798 پوائنٹس کی ریکارڈ سطح پر بند ہوا، مارکیٹ کیپٹلائزیشن 311 ارب روپے بڑھکر 12 کھرب 518 ارب روپے ہوگئی۔","business"
"23","سروسز انٹرنیشنل ہوٹل لاہور کی نجکاری کے معاہدے پر دستخط ہوگئے","https://urdu.samaa.tv/2087325093","سروسز انٹرنیشنل ہوٹل لاہور کی نجکاری کا معاہدہ طے پا گیا۔ نجکاری کمیشن اسلام آباد میں ہونے والی معاہدے پر دستخط کی تقریب میں وفاقی وزیر برائے سرمایہ کاری بورڈ، مواصلات اور نجکاری عبدالعلیم خان نے بھی شرکت کی ۔ وفاقی وزیر سرمایہ کاری بورڈ، مواصلات اور نجکاری عبدالعلیم خان نے کہا کہ کامیاب نجکاری سے پرائیوٹائزیشن کمیشن کی ساکھ میں اضافہ ہو گا۔ مزید کامیابیاں حاصل کریں گے۔ وفاقی وزیر عبدالعلیم خان نے کہا کہ امید ہے نجکاری کمیشن باقی کیسز کو بھی جلد پایہ تکمیل تک پہنچانے میں کامیاب ہو گا۔ کاروباری طبقے کے اعتماد میں اضافے کے لئے کاغذی کارروائیوں میں غیر ضروری وقت نہیں لگنا چاہیے۔ تقریب میں  ایل ڈی اے، پنجاب کوآپریٹو اور دیگر اداروں کے افسران موجود تھے۔ نجکاری کمیشن نے اگست 2021 میں میسرز فیصل ٹاؤن پرائیویٹ لمیٹڈ کو کھلی عوامی نیلامی میں کامیاب قرار دیا تھا۔ ","business"
"24","خوردنی تیل کی درآمدات میں سالانہ بنیادوں پر نمایاں اضافہ ریکارڈ","https://urdu.samaa.tv/2087325087","ملک میں خوردنی تیل کی درآمدات میں جاری مالی سال کے پہلے 4 ماہ میں سالانہ بنیاد پر اضافہ ریکارڈ کیا گیا۔ اسٹیٹ بینک اورادارہ شماریات پاکستان کے اعدادوشمار کے مطابق مالی سال کے پہلے 4 ماہ میں سویابین آئل کی درآمدات پر70.30ملین ڈالرز رمبادلہ خرچ ہوا جو گزشتہ مالی سال کی اسی مدت کے مقابلے میں 2.40فیصد زیادہ ہے۔ رپورٹ کے مطابق گزشتہ مالی سال کی اسی مدت میں سویابین آئل کی درآمدات کاحجم 68.65ملین ڈالر ریکارڈ کیا گیا تھا۔ اکتوبرمیں سویابین آئل کی درآمدات کا حجم 28.31ملین ڈالر ریکارڈ کیا گیا جو ستمبرمیں 16.65ملین ڈالر اور گزشتہ سال اکتوبرمیں 8.85 ملین ڈالر تھا۔ مالی سال 2024میں سویابین آئل کی درآمدات پر112.33ملین ڈالرکا زرمبادلہ خرچ ہوا تھا۔ اعدادوشمارکے مطابق مالی سال کے پہلے 4ماہ میں پام آئل کی درآمدات کا حجم 1.018ارب ڈالرریکارڈ کیا گیا جوگزشتہ مالی سال کی اسی مدت کے مقابلے میں 11.75فیصد زیادہ ہے، گزشتہ مالی سال کی اسی مدت میں پام آئل کی درآمدات پر911.07ملین ڈالرز رمبادلہ خرچ ہوا تھا۔ اکتوبرمیں پام آئل کی درآمدات کاحجم 262.96ملین ڈالرریکارڈ کیا گیا جو ستمبرمیں 239.59 ملین ڈالر اور گزشتہ سال اکتوبرمیں 180.17ملین ڈالر تھا۔ مالی سال 2024میں پام آئل کی درآمدات کاحجم 2.680ارب ڈالرریکارڈ کیا گیا تھا۔","business"
"25","ڈالر کی قیمت میں کمی اور سٹاک مارکیٹ میں تاریخ رقم","https://urdu.samaa.tv/2087325072","انٹربینک مارکیٹ میں کاروبار کے اختتام پر مسلسل دوسرے روز امریکی ڈالر کی قیمت میں کمی دیکھی گئی جبکہ سٹاک مارکیٹ نے نئی بلند ترین سطح پہنچنے کا ریکارڈ بنا ڈالا ہے ۔ تفصیلات کے مطابق انٹر بینک مارکیٹ میں ڈالر کی قیمت میں 20 پیسے کمی ہوئی جس کے بعد ڈالر 277 روپے 76 پیسے کا ہو کر بند ہوا جبکہ اوپن مارکیٹ میں بھی ڈالر 17 پیسے سستا ہونے کے بعد 278 روپے 77 پیسے پر فروخت ہو تا رہا۔ دوسری جانب سٹاک مارکیٹ میں آج تیزی دیکھی گئی اور تمام ریکارڈ ٹوٹ گئے ، ٹریڈنگ کے دوران سٹاک مارکیٹ 99 ہزار پوائنٹس کی تاریخی سطح کو عبور کر گیا  تاہم فروخت کے دباو کے باعث اس سطح کو برقرار نہیں رکھا سکا ، جمعہ کو مارکیٹ کھلتے ہی ہنڈرڈ انڈیکس نے پہلے 98 ہزار کی سطح کو عبور کیا جس کے بعد 2300 پوائنٹس کے اضافے سے 99 ہزار 623 پوائنٹس کی بلند ترین سطح پر پہنچ گیا ۔ تاہم دوسرے سیشن میں مارکیٹ 98 اور 99 ہزار پوائنٹس کی حدیں برقرار نہ رکھ سکی  لیکن مثبت زون میں کاروبار کا اختتام ہونے سے نیا ریکارڈ بنانے میں کامیاب رہی۔۔ ہنڈریڈ انڈیکس 470 پوائنٹس بڑھکر 97798 پوائنٹس پر بند ہوا۔مارکیٹ میں 45 ارب 35 کروڑ روپے مالیت کے سوا ارب شیئرز کا نمایاں کاروبار ہوا۔ ماہرین کا کہنا ہے کہ بینکوں اور فکس انکم سے پیسہ نکل کر بازار حصص میں آ رہا ہے۔","business"
"26","ہفتہ وار مہنگائی 0.67 فیصد اضافے کے ساتھ سالانہ 4.92 فیصد ریکارڈ","https://urdu.samaa.tv/2087325063","وفاقی ادارہ شماریات ہفتہ وار مہنگائی کے اعدادو شمار جاری کر دیئے ہیں جس کے مطابق مہنگائی میں مسلسل چوتھے ہفتے اضافہ ہوا جبکہ  گزشتہ ہفتے آلو، پیاز، ٹماٹر اور گھی سمیت سترہ اشیائے ضروریہ کی قیمتوں میں اضافہ دیکھا گیا۔ ہفتہ وار مہنگائی صفر اعشاریہ سڑسٹھ فیصد اضافے کے ساتھ سالانہ بنیاد پر چار اعشاریہ نودو فیصد ریکارڈ کی گئی۔ اس دوران چکن، چائے اور چینی سمیت گیارہ اشیاء کے نرخوں میں کمی بھی آئی۔ رپورٹ کے مطابق ٹماٹر، آلو، لہسن، انڈے، گھی، پیاز، کپڑے اور جوتے مہنگی ہونے والی اشیاء میں شامل ہیں۔گزشتہ ہفتے ٹماٹر تینتیس روپے فی کلو مہنگے ہوئے اور اوسط قیمت ایک سو نوے روپے رہی۔ آلو کے دام چار روپے تیرہ پیسے فی کلو اضافے سے ایک سو بارہ روپے کلو ریکارڈ کیے گئے۔ لہسن کی قیمتوں میں بائیس روپے کلو اضافہ ہوا ۔ اسی طرح انڈے فی درجن گیارہ روپے مہنگے ہوئے اور ان کی اوسط قیمت تین سو چون روپے فی درجن ریکارڈ کی گئی۔ گھی کی قیمت میں بارہ روپے چوالیس پیسے فی کلو اضافہ ہوا ۔گزشتہ ہفتے چکن، دال چنا، دال مسور، چائے، چینی سمیت گیارہ اشیاء سستی ہوئیں۔ گندم کا آٹا، دال ماش اور ایل پی جی بھی سستی ہونے والی اشیاء میں شامل ہیں۔ زندہ شیورمرغی کی قیمت میں گیارہ روپے چھتیس پیسے فی کلو کمی ہوئی۔۔ ایل پی جی سلینڈر ستائیس روپے سستا ہوا ۔ اس دوران تئیس اشیائے ضروریہ کی قیمتوں میں استحکام رہا۔ سالانہ بنیاد پر دال چنا اکہتر فیصد اور دال مونگ اڑتیس فیصد سے زیادہ مہنگی ہوئی۔ ایک سال میں خشک دودھ چھبیس فیصد اوربڑا گوشت چوبیس فیصد تک مہنگا ہوا۔","business"
"27","ٹیکس ہدف پورا کرنےکیلئے ایف بی آر نے ہفتہ کی چھٹی ختم کر دی","https://urdu.samaa.tv/2087325055","ایف بی آر کی جانب سے رواں ماہ کا ٹیکس ہدف پورا کرنے کیلئے کوششیں تیز کردی گئیں۔ ٹیکس ہدف پورا کرنےکیلئے ایف بی آر نےہفتہ کی چھٹی ختم کر دی، ٹیکس دفاترکھلے رکھنے کی ہدایت کر دی،ایف بی آر کا کہنا ہے کہ ایف بی آرکےتمام متعلقہ دفاتر 23 نومبر اور 30 نومبرکو کھلے رہیں گے۔ ایف بی آرکی جانب سے جاری مراسلےمیں کہا گیا ہےکہ تمام لارج اورمیڈیم ٹیکس پیئرز آفیس اورعلاقائی دفاتر کھلے رکھنے کیلئےٹیکس اورڈیوٹی وصولی کیلئےکارپوریٹ ٹیکس آفیس بھی کھلنےرکھنےکی ہدایت کی گئی ہے۔  ","business"
"28","پاکستان  نے چین میں 20 نئے تجارتی عہدوں کی  تعیناتی کی منظوری دے دی","https://urdu.samaa.tv/2087325053","پاکستان  نے چین میں 20 نئے تجارتی عہدوں کی  تعیناتی کی منظوری دے دی وزارت کامرس نے اس سال 5.5 ارب روپے تجارتی مشنز کے لیے مختص کیے,غیرملکی سرمایہ کاری کے فروغ کے لیے  اقتصادی رابطہ کمیٹی سے 226.7 ملین روپے کی گرانٹ منظور کرلی۔ پاک چین سرمایہ کاری بڑھانےکےلیےایس آئی ایف سی کی سہولت کاری کا اہم کردار ہے،نئے عہدے برآمدات بڑھانے، غیر ملکی سرمایہ کاری کو راغب  کرنے کے لیے ہیں۔ چین پاکستان کا سب سے بڑا تجارتی شراکت دار ہے،پاکستان کی چین کو برآمدات 2.56 ارب ڈالر ہے،ایس آئی ایف سی کے تعاون سے چین کے ساتھ اقتصادی تعلقات کی مضبوطی خوش آئند ہے۔ ","business"
"29","مقامی مارکیٹ میں سونے کی قیمت میں 2500 روپے کا اضافہ","https://urdu.samaa.tv/2087325052","مقامی مارکیٹ میں آج سونے کی قیمت میں 2500 روپے کا اضافہ ریکارڈ کیا جارہا ہے۔ آل صرافہ ایسوسیشن کےمطابق فی تولہ سونا2500 روپےبڑھ کر2لاکھ 80ہزار500روپےپرپہنچ گیا،10گرام سونےکی قیمت 2143روپےکےاضافےسے240483روپےہوگئی۔ دوسری جانب عالمی مارکیٹ میں بھی سونےکی قیمت میں اضافہ ریکارڈ کیا گیا، جہاں سونے کی فی اونس سونا 25 ڈالر مہنگا ہوکر2693 ڈالر کا ہوگیا۔ گزشتہ روز سونے کی قیمت میں 3500 روپے کا اضافہ ریکارڈ کیا گیا تھا۔ ","business"
"30","انٹربینک میں ڈالر کی قدر میں 21 پیسے کی کمی ریکارڈ","https://urdu.samaa.tv/2087325039","کاروبار کے آغاز پر پاکستانی کرنسی کے مقابلے میں ڈالر کی قدر میں آج بھی کمی دیکھی جارہی ہے۔ کاروبار کے آخری روز امریکی ڈالر کی قدر میں 21 پیسے کمی ریکارڈ کی جارہی ہے، جس کے بعد ڈالر انٹربینک میں قیمت 277 روپے 25 پیسے ہوگئی ہے۔ دوسری جانب اسٹاک مارکیٹ نےکھلتے کے ساتھ ہی نئی تاریخ رقم کردی،ہنڈریڈ انڈیکس 747 پوائنٹس بڑھکر 98075 پوائنٹس کی ریکارڈ سطح پر جا پہنچا ہے۔ پاکستان اسٹاک ایکسچینج دنیا کی دوسری بہترین کارکردگی والی مارکیٹ بن گئی ہے۔ ,پاکستان اسٹاک ایکسچنج 56فیصد ریٹرن کے ساتھ دنیا میں سرفہرست  ہے۔","business"
"31","اسٹاک مارکیٹ تاریخ میں پہلی بار99ہزارپوائنٹس کاسنگ میل عبورکرگئی","https://urdu.samaa.tv/2087325038","کاروباری ہفتے کے آخری روز اسٹاک مارکیٹ میں زبردست تیزی دیکھی جارہی ہے،جہاں اسٹاک مارکیٹ نےنئی تاریخ رقم کردی ہے۔ کاروباری ہفتے کےآخری روزپاکستان اسٹاک مارکیٹ میں زبردست تیزی کارجحان دیکھا جارہا ہے،اسٹاک مارکیٹ تاریخ میں پہلی بار99ہزارپوائنٹس کاسنگ میل عبورکرگئی،ہنڈریڈ انڈیکس2057پوائنٹس بڑھکر 99385پوائنٹس کی ریکارڈسطح پرجاپہنچا۔ اسٹاک تجزیہ کاروں کاکہنا ہےکہ فکس انکم سےپیسہ نکل کربازارحصص میں آرہاہے،پاکستان اسٹاک ایکسچینج دنیا کی دوسری بہترین کارکردگی والی مارکیٹ بن گئی،پاکستان اسٹاک ایکسچنج 56فیصد ریٹرن کے ساتھ دنیا میں سرفہرست  ہے۔ خیال رہے کہ گزشتہ روز کاروبار کے اختتام پر پاکستان اسٹاک مارکیٹ 97 ہزار 328 پوائنٹس پر بند ہوئی تھی۔","business"
"32","کرنسی مارکیٹس میں روپے کے مقابلے ڈالر سستا ہوگیا","https://urdu.samaa.tv/2087325025","کرنسی مارکیٹس میں روپے کے مقابلے میں ڈالر سستا ہوگیا۔ اسٹیٹ بینک آف پاکستان ( ایس بی پی ) کی جانب سے جاری کردہ اعدادو شمار کے مطابق کاروباری ہفتے کے چوتھے روز انٹربینک میں ڈالر 8 پیسے سستا ہوا۔ جمعرات کو انٹربینک میں ڈالر 8 پیسے سستا ہو کر 277 روپے 96 پیسے پر بند ہوا۔ یاد رہے کہ گزشتہ روز انٹربینک میں ڈالر 278 روپے 4 پیسے بند ہوا تھا۔ دوسری جانب اوپن مارکیٹ میں ڈالر کی قیمت میں 5 پیسے کی کمی ہوئی اور نئی قیمت 278 روپے 94 پیسے ہوگئی۔","business"
"33","ایم جی پاکستان کی 100 ویں سالگرہ کے موقع پر گاڑیوں کی قیمتوں میں خصوصی رعایت کا اعلان","https://urdu.samaa.tv/2087325021","ایم جی پاکستان نے اپنی 100 ویں سالگرہ کے موقع پر ایم جی ایچ ایس، ایم جی 4، ایم جی زیڈ ایس اور ایم جی 5 سمیت مختلف ماڈلز پر قیمتوں میں نمایاں کمی کا اعلان کیا ہے۔ کمپنی نے اپنی سوشل میڈیا پوسٹس میں کہا:""اس سال کی سب سے بڑی خوشی! ایم جی ایچ ایس کو قسطوں پر حاصل کرنا کبھی اتنا آسان نہیں تھا۔ آئیے ہمارے 100 سالہ معیار کے جشن کا حصہ بنیے۔""یہ آفر دسمبر 2024 تک دستیاب ہے۔ ایم جی ایچ ایس کی نئی قیمتیں ایم جی ایچ ایس ایکسائٹ(MG HS Excit): 3,50,000 روپے کی کمی کے بعد قیمت 68,49,000 روپے ہوگی، جو پہلے 71,99,000 روپے تھی۔ ایچ ایس ایسنس(MG HS Essence): 4,00,000 روپے کی کمی کے بعد نئی قیمت 76,99,000 روپے ہوگی، جو پہلے 80,99,000 روپے تھی۔ ایچ ایس 2.0 ٹی اے ڈبلیو ڈی( MG HS 2.0T AWD): 5,00,000 روپے کمی کے ساتھ اب 87,99,000 روپے میں دستیاب ہوگی، جو پہلے 92,99,000 روپے تھی۔ ایم جی الیکٹرک وہیکل لائن اپ ایم جی 4 ایکسائٹ: 12,00,000 روپے کی رعایت کے بعد اب 97,99,000 روپے میں دستیاب ہوگی، جو پہلے 1,09,99,000 روپے تھی۔ ایم جی 4 ایسنس: 20,00,000 روپے کی بڑی کمی کے بعد قیمت 1,09,90,000 روپے ہوگی، جو پہلے 1,29,90,000 روپے تھی۔ ایم جی 5 ایس ڈبلیو: 20,00,000 روپے کی رعایت کے بعد اب 1,14,90,000 روپے میں دستیاب ہوگی، جو پہلے 1,34,90,000 روپے تھی۔ ایم جی زیڈ ایس ایسنس: 20,00,000 روپے کی کمی کے بعد قیمت 1,09,90,000 روپے مقرر کی گئی ہے، جو پہلے 1,29,90,000 روپے تھی۔ ایم جی ایچ ایس پی ایچ ای وی کی مقامی اسمبلی کا آغاز ایم جی موٹرز پاکستان نے حال ہی میں مقامی طور پر اسمبل شدہ ایم جی ایچ ایس پی ایچ ای وی لانچ کی ہے۔ یہ گاڑی پاکستان آٹو شو 2024 (PAPS) میں متعارف کرائی گئی، جسے صارفین کی جانب سے بھرپور پذیرائی ملی۔","business"
"34","عالمی و مقامی گولڈ مارکیٹس میں سونے کی قیمت میں پھر بڑا اضافہ","https://urdu.samaa.tv/2087325010","عالمی و مقامی گولڈ مارکیٹس میں سونے کی قیمت میں آج پھر بڑا اضافہ ریکارڈ کیا گیا ہے۔ آل صرافہ ایسوسیشن کےمطابق مقامی مارکیٹ میں آج سونے کی قیمت میں  3 ہزار 7 سو روپے کا اضافہ ہوا ہے،جس کے بعد 24 قیراط فی تولہ سونے کی قیمت 2 لاکھ 78 ہزار روپے ہوگئی۔ اس کےعلاوہ 10گرام سونےکی قیمت 3172 روپے کےاضافے سے 238340 روپے ہوگئی،دوسری جانب  عالمی مارکیٹ میں  فی اونس سونا 37 ڈالر مہنگا ہوکر 2668 ڈالر کا ہوگیا۔ ","business"
"35","توانائی کے شعبے میں براہ راست غیرملکی سرمایہ کاری 585.6 ملین ڈالر تک پہنچ گئی","https://urdu.samaa.tv/2087325001","ایس آئی ایف سی کی بدولت 2024-25 کے دوران توانائی کے شعبے میں براہ راست غیر ملکی سرمایہ کاری 585.6 ملین ڈالر تک پہنچ گئی گزشتہ سال کی اسی مدت میں توانائی کےشعبے میں براہ راست غیر ملکی سرمایہ کاری 266.3 ملین ڈالر تک تھی،120فیصد کایہ اضافہ بجلی، تیل اور گیس کی تلاش میں سرمایہ کاری کے ذریعے آیا۔ یہ اضافہ اہم شعبوں میں ترقی کی صلاحیت اورسرمایہ کاروں کے اعتماد کو ظاہر کرتا ہے،اسٹیٹ بینک کے مطابق دیگر اہم شعبوں میں غیرملکی سرمایہ کاری میں 48 فیصد اضافہ اور سرمایہ کاری 771 ملین ڈالر تک پہنچ گئی۔ یہ پیشرفت ایس آئی ایف سی کی ہموارسرمایہ کاری کے عمل اور منصوبوں پر تیز عمل درآمدکا منہ بولتا ثبوت ہے،پاکستان کو سرمایہ کاری مرکز بنانے کے لیے ایس آئی ایف سی توانائی اور دیگر اہم شعبوں میں سرمایہ کاری اور علاقائی تجارت کو فروغ دیتا ہے۔  ","business"
"36","بِٹ کوائن 97 ہزار ڈالر کی بلند ترین سطح پر پہنچ گئی","https://urdu.samaa.tv/2087324999","کرپٹو کرنسی بِٹ کوائن 97 ہزار ڈالر کی بلند ترین سطح پر پہچ گئی۔ بٹ کوائن 97,119 ڈالرکی بلند ترین سطح پرپہنچ گئی،بِٹ کوائن کی قیمت میں اس سال دوگنا اضافہ ہو چکا ہے،میڈیارپورٹس کےمطابق یہ اضافہ ایسےوقت میں ہوا جب ایک رپورٹ میں دعویٰ کیاگیاکہ نومنتخب امریکی صدرڈونلڈ ٹرمپ کی سوشل میڈیا کمپنی کرپٹوٹریڈنگ فرم کو خریدنے کے لیے بات چیت کر رہی ہے۔ گزشتہ روز بٹ کوائن کی قیمت 94 ہزار ڈالرکی سطح پر تھی جس میں مزید اضافہ ہو گیا ہے،پاکستانی روپوں میں ایک بٹ کوائن دو کروڑ 69 لاکھ روپے سے مہنگا ہو گیا ہے۔  ","business"
"37","اسٹاک مارکیٹ کی نئی تاریخ رقم، 97 ہزار پوائنٹس کا سنگ میل عبور","https://urdu.samaa.tv/2087324997","پاکستان اسٹاک مارکیٹ نے نئی تاریخ رقم کردی، تاریخ میں پہلی بار 97 ہزار پوائنٹس کا سنگ میل عبور کرلیا۔   کاروباری ہفتے کے چوتھے روز اسٹاک مارکیٹ میں دوران ٹریڈنگ ڈیڑھ ہزار سے زائد پوائنٹس کی زبردست تیزی دیکھنے کو ملی۔ فرٹیلائزرز کمپنیز کے شیئرز میں خریداری اسٹاک مارکیٹ کو نئی بلندی پر لے گئی۔ دوران ٹریڈنگ مارکیٹ 246 پوائنٹس گر کر 95300 پوائنٹس پر بھی دیکھی گئی اور ایک ہزار 782 پوائنٹس اضافے سے 97 ہزار 328 پوائنٹس پر بند ہوئی۔ 55 فیصد ریٹرن کے ساتھ پاکستان اسٹاک ایکس چینج دنیا کی دوسری بہترین مارکیٹ بھی قرار پائی۔ ایک دن میں 96 ہزار اور 97 ہزار پوائنٹس کی حدیں عبور کرنے والی مارکیٹ کے ہنڈریڈ انڈیکس میں 1782 پوائنٹس کا اضافہ ہوا۔ مارکیٹ میں 35 ارب روپے مالیت کے 97 کروڑ شیئرز کا نمایاں کاروبار ہوا۔","business"
"38","انٹربینک میں ڈالر 14 پیسے سستا ہوگیا","https://urdu.samaa.tv/2087324984","کاروبار کے آغاز پر امریکی ڈالرکی قیمت پاکستانی روپے کے مقابلے کم ہوئی ہے،جہاں انٹربینک میں ڈالر کی قدر میں 14 پیسے کی  کمی ریکارڈ کی گئی ہے۔ کاروباری ہفتے کے چوتھے روز امریکی ڈالر کی قیمت میں 14 پیسے کی معمولی کمی ریکارڈ کی گئی ،جس کے بعد انٹربینک میں امریکی ڈالر 277روپے 90 پیسے پر آ گیا ہے۔ دوسری جانب کاروبار کے مثبت آغاز کے بعد مارکیٹ منفی زون میں چلی گئی،ہنڈریڈ انڈیکس  170 پوائنٹس گر کر 95377 پوائنٹس پر آ گیا،کاروبار کے آغاز میں 279 پوائنٹس کی تیزی بھی دیکھی گئی تھی۔ ","business"
"39","حکومت نے وی پی اینز کی رجسٹریشن کا آغاز کردیا","https://urdu.samaa.tv/2087324982","حکومت نے وی پی اینز یعنی ورچوئل پرائیویٹ نیٹ ورکس کی رجسٹریشن کا آغاز کردیا۔ فری لانسرز اور آئی ٹی انڈسٹری سمیت آن لائن سرگرمیوں سے سےجڑے شعبے اس فیصلے سے کیسے متاثر ہوں گے،آئی ٹی ماہرین کا کہنا ہےکہ وی پی این کے بغیر ای کامرس ناقابل تصور ہے،وی پی این کی بندش سے ای کامرس مکمل بند ہوجائے گی۔ وی پی این کی رجسٹریشن کےعمل سے ٹیکس کا دائرہ کار بھی بڑھے گا اور حکومت یا ریاست مخالف پروپیگنڈے کا خاتمہ بھی ممکن ہوگا پی ٹی اے کےمطابق اس وقت ملک میں 25ہزار سےزائد وی پی این رجسٹرڈ ہوچکے ہیں،ملک میں  25 لاکھ کےقریب فری لانسرزیا پھرایسےسافٹ وئیرڈویپلرز ہیں جو پاکستان سافٹ وئیرایکسپورٹ  بورڈمیں رجسٹرڈ ہی نہیں۔ ماہرآئی ٹی اینڈ سوشل میڈیاکاکہنا ہےکہ انٹرنیٹ پہ آج کل وی پی این کےبغیرنہ ای کامرس کا کوئی تصور ہےنہ آئی ٹی ایکسپورٹس کا نہ بزنس کا،اگر وی پی این مکمل طور پربندہوجاتا ہے تو کام ہمارا بالکل بند ہوجائے گا۔ دنیابھرمیں تیز تیرین محفوظ ترین انٹرنیٹ کیلئے وی پی این یعنی ورچوئل پرائیویٹ نیٹ ورکس کا استعمال عام ہے،آئی ٹی کی صنعت، فری لانسنگ اوردیگر آن لائن کاروبار کے لیے وی پی این ریڑھ کی ہڈی سمجھا جاتا ہے۔","business"
"40","ہونڈا سی ڈی 70 کی قیمت اور انسٹالمنٹ پلان  سامنے آ گیا","https://urdu.samaa.tv/2087324966","پاکستان میں فیول ایوریج اور پائیداری کے باعث ہونڈا کی سی ڈی 70 بے حد مقبول ہے لیکن مہنگائی کے باعث آسمانوں سے باتیں کرتی قیمتوں نے شہریوں کی قوت پر خرید پر گہرا اثر ڈالاہے  اور کمپنی کو بھی سیلز میں کمی کا سامنا ہے ۔ یہ موٹر سائیکل اپنی قابل اعتماد کارکردگی، ایندھن کی بچت اور مناسب قیمت کی وجہ سے پاکستان میں فروخت کے چارٹ میں سرفہرست ہے، حالانکہ مارکیٹ میں کئی حریف گاڑیاں موجود ہیں۔ رواں سال کے آغاز میں اٹلس ہونڈا نے سی ڈی 70 کا 2025 ماڈل متعارف کرایا، جس میں ایندھن کے ٹینک اور سائیڈ کورز پر نئے اسٹیکر ڈیزائن شامل کیے گئے، تاہم اس کے ڈھانچے میں کوئی خاص تبدیلی نہیں کی گئی۔ یہ موٹر سائیکل 72 سی سی فور اسٹروک ایئر کولڈ انجن سے لیس ہے، جو ایندھن کی بچت اور پائیداری کے لیے مشہور ہے۔ یہ شہری علاقوں میں سفر اور مختصر دوروں کے لیے مناسب طاقت فراہم کرتا ہے۔ پاکستان میں ہونڈا سی ڈی 70 کو اس کی ابتدائی خریداری قیمت اور کم دیکھ بھال کے اخراجات کی وجہ سے ایک سستی موٹر سائیکل سمجھا جاتا ہے۔ یہی وجہ ہے کہ مختلف طبقوں میں اس کی مقبولیت کافی زیادہ ہے۔ ہونڈا سی ڈی 70 ریڈ کی قیمت مقامی مارکیٹ میں ہونڈا سی ڈی 70 ریڈ کی قیمت نومبر 2024 میں 1,57,900 روپے مقرر کی گئی ہے۔ سیاہ رنگ میں بھی یہی قیمت رکھی گئی ہے۔ ہونڈا سی ڈی 70 ریڈ کی قسطوں کا پلان میزان  بینک ایک سال کی مدت کے لیے آسان قسطوں کا منصوبہ پیش کرتا ہے۔ اس پلان کے تحت خریدار کو 64,960 روپے کی ابتدائی ادائیگی کرنا ہوگی، جبکہ 12 ماہ کے لیے ماہانہ قسط 7,895 روپے ہوگی۔","business"
"41","کرنسی مارکیٹس میں ڈالر کی قدر بڑھنے کا سلسلہ جاری","https://urdu.samaa.tv/2087324965","کرنسی مارکیٹس میں امریکی ڈالر کی قدر بڑھنے کا سلسلہ جاری ہے۔ اسٹیٹ بینک آف پاکستان ( ایس بی پی ) کی جانب سے جاری کردہ اعدادو شمار کے مطابق کاروباری ہفتے کے تیسرے روز انٹربینک میں ڈالر کی قدر میں مزید اضافہ ریکارڈ کیا گیا ہے۔ مرکزی بینک کے مطابق بدھ کو انٹربینک میں ڈالر 9 پیسے مہنگا ہوا۔ انٹر بینک میں 9 پیسے اضافے کے بعد ڈالر 278 روپے 04 پیسے پر بند ہوا۔ یاد رہے کہ منگل کو انٹربینک میں ڈالر 277 روپے 95 پیسے پر بند ہوا تھا۔ دوسری جانب اوپن مارکیٹ میں ڈالر 10 پیسے مہنگا ہو کر 278 روپے 99 پیسے کا ہوگیا ۔","business"
"42","سونے کی قیمت میں بڑا ضافہ","https://urdu.samaa.tv/2087324964","پاکستان میں آج ایک مرتبہ پھر سے سونے کی قیمت میں بڑا اضافہ دیکھنے میں آیا ہے ۔ پاکستان کی مقامی صرافہ مارکیٹ میں سونا 800 روپے فی تولہ مہنگا ہونے کے بعد 2 لاکھ 74 ہزار 300 روپے ہو گیاہے جبکہ 10 گرام سونے کی قیمت میں 686 روپے اضافہ ہوا جس کے بعد قیمت 2 لاکھ 35 ہزار 168 روپے ہوگئی ۔ دوسری جانب 22 قیرات 10 گرام سونے کی قیمت 2 لاکھ 15 ہزار 570 روپے ہے ۔ جبکہ عالمی منڈی میں سونے کی قیمت میں 8 ڈالر فی اونس اضافہ ہوا جس کے بعد قیمت 2631 ڈالر پر پہنچ گئی ۔ مقامی مارکیٹ میں آج چاند کی قیمت میں کئی ردو بدل دیکھنے میں نہیں آیا ، قیمت 3250 روپے پر مستحکم ہے ۔","business"
"43","پاکستان کی آئی ٹی برآمدات میں 34 فیصد اضافہ","https://urdu.samaa.tv/2087324954","پاکستان کی آئی ٹی برآمدات رواں مالی سال کے ابتدائی 4 ماہ کے دوران ایک ارب 20 کروڑ ڈالر تک پہنچ گئیں۔ سرکاری اعداد وشمار کےمطابق رواں مالی سال کے ابتدائی 4 ماہ کےدوران آئی ٹی شعبے نے 1 ارب 20 کروڑ ڈالرکی برآمدات کیں۔ اسٹیٹ بینک کےمطابق پاکستان کی آئی ٹی برآمدات اکتوبرمیں 33 کروڑ  ڈالر رہیں جو ستمبر سے 13 فیصد زائد رہیں،پاکستان کا آئی ٹی شعبہ گزشتہ 12 مہینوں سےاوسطاً ماہانہ تقریباً 29 کروڑڈالرکی خدمات برآمد کررہا ہے۔ برآمدات میں اضافے کےساتھ پاکستانی کمپنیوں نےاپنی عالمی کلائنٹس کی تعداد بھی بڑھائی ہے،معاشی ماہرین کےمطابق آئی ٹی شعبے کی برآمدات بڑھنے کا مثبت رجحان مالی سال 2025 میں جاری رہےگا پاکستانی وزارت آئی ٹی اورپاکستان سافٹ ویئر ایکسپورٹ بورڈ برآمدات بڑھانے کے لیےاہم کردار ادا کر رہی ہے۔","business"
"44","بڑے نان فائلرز اور قابل ٹیکس آمدن کم ظاہر کرنیوالے لاکھوں افراد ریڈار پر آگئے","https://urdu.samaa.tv/2087324942","بڑے نان فائلرز اور قابل ٹیکس آمدن کم ظاہر کرنے والے لاکھوں افراد فیڈرل بورڈ آف ریونیو ( ایف بی آر ) کے ریڈار پر آگئے۔ ذرائع ایف بی آر کے مطابق ملک میں ٹیکس چوروں کے خلاف کارروائی کیلئے ہوم ورک جاری ہے اور بڑے نان فائلرز اور قابل ٹیکس آمدن کم ظاہر کرنے والے لاکھوں افراد ریڈار پر ہیں۔ ذرائع نے بتایا کہ نان فائلرز اور کم ٹیکس دینے والوں کا ڈیٹا فیلڈ فارمیشنز کے ساتھ شیئر کیا جائے گا اور چیئرمین ایف بی آر کی منظوری سے ٹیکس نادہنگان کو نوٹسز جاری کیئے جائیں گے۔ اس حوالے سے قیمتی پراپرٹی، گاڑیوں، بینک بیلنس اور کریڈٹ کارڈز کے استعمال کی بنیاد پرڈیٹا جمع کیا جا رہا ہے جبکہ بیرون ملک سفر، صحت اور تعلیم کی مہنگی سہولیات کے استعمال کا ڈیٹا بھی اکھٹا  کیا جا رہا ہے۔ اس سال 20 لاکھ سے زیادہ افراد نے گوشواروں میں قابل ٹیکس آمدن صفر ظاہر کی ہے۔ ذرائع نے مزید بتایا کہ ٹیکس چوروں کے ساتھ ساتھ ان کے سہولت کاروں کےخلاف بھی کارروائی ہوگی۔ وزیراعظم ٹیکس نادہندگان کیخلاف ایکشن تیز کرنے کی پہلے ہی ہدایت کر چکے ہیں۔","business"
"45","بٹ کوائن 94 ہزارڈالر کی بلند ترین سطح پر پہنچ گئی","https://urdu.samaa.tv/2087324938","دنیا کی سب سے بڑی اور مشہور کرپٹو کرنسی بِٹ کوائن نے بدھ کے روز 94 ہزار ڈالر کی حد عبور کر لی ہے۔ آج بدھ پربٹ کوائن 94,078 ڈالرکی بلند ترین سطح چھوگئی،بِٹ کوائن کی قیمت میں اس سال دوگنا اضافہ ہو چکا ہے،یہ اضافہ ایسےوقت میں ہوا جب ایک رپورٹ میں دعویٰ کیاگیا کہ نومنتخب امریکی صدر ڈونلڈ ٹرمپ کی سوشل میڈیا کمپنی کرپٹو ٹریڈنگ فرم کو خریدنے کے لیےبات چیت کر رہی ہے۔ فنانشل ٹائمزکی ایک رپورٹ کےمطابق،ٹرمپ میڈیا اینڈ ٹیکنالوجی گروپ،جو ٹروتھ سوشل نامی پلیٹ فارم چلاتی ہے،نیویارک اسٹاک ایکسچینج کی مالک کمپنی انٹرکانٹینینٹل ایکسچینج کے تعاون سےچلنے والےبکٹ کےایک آل اسٹاک معاہدے کےقریب ہے۔ مارکیٹ ماہرین کےمطابق،ٹرمپ کی کمپنی کے بکٹ خریدنےکی خبروں اوربلیک راک کےبِٹ کوائن ای ٹی ایف پرنیسڈیک میں پہلےدن کی آپشنزٹریڈنگ کےاثرات نےبِٹ کوائن کی قیمت کونئی بلندیوں پر پہنچایا ہے۔ تاجروں کو امید ہےکہ نومنتخب صدر ڈونلڈ ٹرمپ کی حکومت کرپٹو کرنسیوں کے لیے ایک دوستانہ ماحول فراہم کرے گی،جس سے اس شعبے میں نئی جان آئے گی۔کرپٹو مارکیٹ کی کل قدر 3 ٹریلین ڈالر سے تجاوزکرگئی ہے،جو ایک ریکارڈ سطح ہے۔ آسٹریلوی آن لائن بروکر پیپر اسٹون کے تحقیقاتی سربراہ کرس ویسٹن کا کہنا ہے کہ بِٹ کوائن میں حقیقی خریداروں کا دباؤ دیکھا جا رہا ہے، اور اس کی قیمت میں مزید اضافے کی توقع ہے۔","business"
"46","پاکستان میں تیزی کا تسلسل ٹوٹ گیا،کاروبار کا منفی زون میں اختتام","https://urdu.samaa.tv/2087324933","پاکستان میں تیزی کا تسلسل ٹوٹ گیا،کاروبار کا منفی زون میں اختتام ہوا۔ پاکستان اسٹاک ایکسچنج تاریخ کی بلند ترین سطح سے نیچے آ گئی،پاکستان اسٹاک ایکسچنج 96 ہزار پوائنٹس کی تاریخی حد گنوا بیٹھی۔ اسٹاک مارکیٹ میں 11.5 ماہ بعد ایک دن میں ایک ارب سے زائد شیئرز کی ٹریڈنگ ہوئی،ہنڈریڈ انڈیکس 320 پوائنٹس گر کر 95546 پوائنٹس پر بند ہوا دوران ٹریڈنگ مارکیٹ نے 855 پوائنٹس بڑھکر 96711 پوائنٹس کی ریکارڈ سطح کو بھی چھوا،آج مارکیٹ میں ساڑھے 37 ارب روپے مالیت کے ایک ارب 14 کروڑ شیئرز کا نمایاں کاروبار ہوا کاروبار کے آغاز پر پاکستان اسٹاک مارکیٹ میں مثبت رجحان دیکھا گیا،گزشتہ روز کاروبار کے اختتام پر اسٹاک مارکیٹ 95 ہزار 856 پوائنٹس پر بند ہوئی تھی۔ ","business"
"47","انٹربینک میں ڈالر مزید 9 پیسے مہنگا ہوگیا","https://urdu.samaa.tv/2087324912","انٹربینک میں پاکستانی روپے کے مقابلے امریکی کرنسی ڈالر کی قدر مزید بڑھ گئی۔ کاروباری ہفتے کے دوسرے روز انٹربینک میں ڈالر کی قیمت میں 9 پیسے کا اضافہ ریکارڈ کیا گیا ہے۔ منگل کو کاروبار کے اختتام پر انٹربینک میں ڈالر 9 پیسے کے اضافے کے بعد 277 روپے 95 پیسے پر بند ہوا۔ یاد رہے کہ پیر کو انٹربینک میں ڈالر 277 روپے 86 پیسے پر بند ہوا تھا۔","business"
"48","ای سی سی نے بجلی صارفین کے لئے ونٹر پیکج کی منظوری دیدی","https://urdu.samaa.tv/2087324906","اقتصادی رابطہ کمیٹی ( ای سی سی ) نے بجلی صارفین کے لئے ونٹر پیکج کی منظوری دے دی۔ وزیر خزانہ محمد اورنگزیب کی زیر صدارت اقتصادی رابطہ کمیٹی کا اجلاس ہوا جس میں بجلی صارفین کیلئے ونٹر پیکج کی منظوری دیدی گئی۔ وزارت خزانہ کے مطابق ونٹر پیکج کے تحت بجلی کے اضافی استعمال پر 26 روپے 7 پیسے فی یونٹ فلیٹ ریٹ وصول کیا جائے گا اور مراعاتی پیکج کا اطلاق دسمبر 2024 سے فروری 2025 تک کیلئے ہوگا۔ ونٹر پیکج سے 200 یونٹ سے زائد استعمال کرنے والے صنعتی، گھریلو اور کمرشل صارفین کو فائدہ ہوگا۔ حکومت آئی ایم ایف سے ونٹر پیکج کی پہلے ہی منظوری لے چکی ہے،  سال 2024 کے متعلقہ مہینوں کے دوران صارفین کے بجلی استعمال کا موازنہ کیا جائے گا، بجلی ٹیرف میں اضافے کی وجہ سے مختلف کیٹگریز کی جانب سے استعمال میں کمی آئی۔ ونٹر پیکج کا ڈسکوز کے جنرل صارفین اور کے الیکٹرک صارفین پر بھی اطلاق ہوگا۔ ذرائع کے مطابق مالی سال 2023 کے موسم سرما کے 3 ماہ میں بجلی استعمال میں 6 فیصد کمی آئی اور مالی سال 2024 میں بھی سردی کے موسم میں بجلی استعمال میں 8 فیصد کمی کا انکشاف ہوا ہے۔ ای سی سی اجلاس میں 3.14 ارب روپے  کے ایمرجنسی ریلیف فنڈز این ڈی ایم اے کو منتقل کرنے کی بھی منظوری دی گئی جبکہ فنڈز این ڈی ایم اے کے ریسکیو اینڈ ریلیف آپریشنز کیلئے استعمال کیئے جائیں گے۔","business"
"49","وزیراعظم شہباز شریف کا شوگر ملوں اور شوگر ڈیلرز سے متعلق بڑا فیصلہ","https://urdu.samaa.tv/2087324902","وزیراعظم محمد شہباز شریف نے چینی کی فروخت پر ٹیکس چوری، غیر دستاویزی سیلز اور قیمتوں میں اضافے کی روک تھام کیلئے فیڈرل بورڈ آف ریونیو (  ایف بی آر )، وفاقی تحقیقاتی ایجنسی ( ایف آئی اے ) اور انٹیلیجنس بیورو ( آئی بی ) کو مشترکہ کارروائی کا حکم دے دیا ۔ وزیراعظم شہباز شریف کی جانب سے شوگر ملوں اور شوگر ڈیلرز سے متعلق کیے گئے بڑے فیصلے کا نوٹیفکیشن بھی جاری کر دیا گیا ہے جس کے مطابق شوگر کرشنگ سیزن شروع ہو رہا ہے، شوگر ملوں اور ڈیلرز سے جنرل سیلز ٹیکس ( جی ایس ٹی ) کی 100 فیصد فیصد وصولی یقینی بنائی جائے۔ نوٹیفکیشن کے مطابق ٹیکس چوری اور ذخیرہ اندوزی میں ملوث شوگر ملز مالکان کے خلاف سخت قانونی کارروائی کی جائے گی۔ نوٹیفکیشن میں ہدایت کی گئی کہ شوگر ملوں میں کیمرے نصب کیے جائیں تاکہ چینی کی ذخیرہ اندوزی نہ ہو اور قیمتوں میں توازن رہے جبکہ کیمروں کے ذریعے شوگر ملوں کے پیداواری عمل اور ذخیرہ اندوزی پر نظر رکھی جائے گی، چینی کی قیمتوں میں اضافہ کسی صورت برداشت نہیں کیا جائے گا۔ وزیراعظم نے شوگر سٹہ مافیا کے خلاف بھی سخت کارروائی کی ہدایت کی ہے ۔","business"
"50","عالمی منڈی میں خام تیل کی قیمتوں میں اضافہ","https://urdu.samaa.tv/2087324892","عالمی منڈی میں خام تیل کی قیمتوں میں اضافہ ہوگیا۔ رپورٹس کے مطابق منگل کو عالمی منڈی میں خام تیل کی قیمتوں میں 3 فیصد تک اضافہ ریکارڈ کیا گیا ہے۔ برینٹ آئل کی قیمت فروخت 73 ڈالر فی بیرل کی سطح سے تجاوز کرگئی جبکہ یو ایس  ویسٹ ٹیکساس انٹرمیڈیٹ ( ڈبلیو ٹی آئی ) کی قیمت فروخت 68 ڈالر فی بیرل کے قریب ہے۔ یاد رہے کہ روس اور یوکرین کے درمیان جاری لڑائی میں شدت کے بعد پیر کو بھی عالمی منڈی میں تیل کی قیمتوں میں اضافہ سامنے آیا تھا۔","business"
"51","رواں ماہ مہنگائی کی شرح 4.5 سے 5 فیصد کے درمیان رہنے کا امکان","https://urdu.samaa.tv/2087324889","مقامی معاشی تحقیقی ادارے ٹاپ لائن ریسرچ کے مطابق رواں ماہ مہنگائی کی شرح 4.5 فیصد سے 5 فیصد کے درمیان رہنے کا امکان ہے۔ ٹاپ لائن ریسرچ کی پاکستانی معاشی صورت حال پر رپورٹ جاری کردی گئی ہے جس کے مطابق رواں ماہ 78  ماہ کے بعد مہنگائی کی شرح 5 فیصد سے کم سطح پر آجائے گی اور پانچ ماہ کے دوران مہنگائی کی اوسط شرح 7.91فیصد رہنے کا امکان ہے جبکہ گزشتہ سال ابتدائی پانچ ماہ میں مہنگائی کی اوسط شرح 28.62 فیصد تھی۔ رپورٹ کے مطابق خوراک کی مہنگائی میں 0.2 ماہانہ اضافہ متوقع ہے، انڈوں،  دال مونگ، ٹماٹروں اور آلو کی قیمتوں میں 5.35 فیصد ، رہائش، پانی، بجلی،اور گیس کے شعبے میں چارجز میں تقریباً 0.11 فیصد ماہانہ اضافہ متوقع ہے اور اس کی وجہ ایل پی جی کی قیمتوں میں 7 فیصد ماہانہ اضافہ ہے۔ بجلی کی قیمتوں میں کمی متوقع ہے کیونکہ ایندھن کی قیمت ایڈجسٹمنٹ منفی رہی، ٹرانسپورٹ کے شعبے میں 1.4 فیصد ماہانہ اضافہ متوقع ہے اور یہ اضافہ پٹرول اور ڈیزل کی قیمتوں میں اضافے کے باعث ہوگا۔ ٹاپ لائن ریسرچ کے مطابق دسمبر 2025 تک شرح سود 11 سے 12 فیصد تک ہوگی جبکہ مالی سال 2024-25 کے لیے مہنگائی کی شرح 7 سے 8 فیصد کے درمیان رہنے کی توقع ہے۔ انٹرنیشنل مانیٹری فنڈ ( آئی ایم ایف ) نے مہنگائی کی پیشگوئی کو 12.7 فیصد سے کم کر کے 9.5 فیصد کردیا ہے جبکہ مرکزی بینک نے اپنی حالیہ مانیٹری پالیسی میں اوسط مہنگائی  11.5 فیصد سے 13.5 فیصد رہنے کا عندیہ دیا ہے۔ رپورٹ میں مزید کہا گیا کہ اجناس کی قیمتوں میں کسی بڑی تبدیلی کی صورت میں مہنگائی کے تخمینے تبدیل ہوسکتے ہیں۔","business"
"52","مقامی مارکیٹ میں سونےکی قیمت میں 3600 روپےکا بڑا اضافہ ریکارڈ","https://urdu.samaa.tv/2087324888","آج مقامی مارکیٹ میں سونے کی قیمت میں بڑا اضافہ ریکارڈ کیا گیا ہے۔ آل صرافہ ایسوسیشن کےمطابق مقامی مارکیٹ میں سونےکی قیمت میں آج 3600 روپےکا بڑا اضافہ ریکارڈکیا گیا ہے،جس کےبعد 24قیراط فی تولہ سونےکی قیمت 2 لاکھ 73 ہزار 500 روپے ہوگئی ہے۔ جبکہ دس گرام سونے کے بھائو 3086 روپے کے اضافے سے 234482 روپےہوگئے۔دوسری جانب عالمی و مقامی گولڈ مارکیٹس میں سونا مہنگا ہوگیا،فی اونس سونے کے دام 36 ڈالر بڑھکر 2623 ڈالر ہوگئے۔   ","business"
"53","پاکستان کی ترسیلات زرمیں 24 فیصد کا نمایاں اضافہ ریکارڈ","https://urdu.samaa.tv/2087324884","ایس آئی ایف سی کی کاوشوں سے پاکستان کی ترسیلات زرمیں 24 فیصد کا نمایاں اضافہ ریکارڈ کیا گیا ہے۔ پاکستان کی سالانہ ترسیلات زراکتوبر2024میں 24 فیصداضافے کےساتھ 3 ارب ڈالررہیں،اکتوبر میںسعودی عرب سے 766.7 ملین ڈالر،یو اےای سے 620.9 ملین ڈالر،اوربرطانیہ سے 429.5 ملین ڈالرترسیلات زرموصول ہوئے۔ جولائی تا اکتوبر2024 میں مجموعی ترسیلات زر 35فیصد بڑھ کر 11.8 ارب ڈالر تک پہنچ گئیں،ترسیلات زرمیں اضافےکا سبب ڈیٹاکی ڈیجیٹائزیشن اور بیرون ملک  مقیم پاکستانیوں کی تعداد میں اضافہ ہوا۔ پاکستانی ترسیلات زرمیں تواتر کے باعث کرنٹ اکاؤنٹ خسارے کو کنٹرول کرنے میں معاونت ہے،ترسیلات زر میں اضافے کے باعث پاکستان کے زرمبادلہ ذخائر اور معاشی استحکام میں بہتری آئی۔ ایس آئی ایف سی کے تعاون سے ترسیلات زر میں اضافے سے پاکستان کے ترقیاتی منصوبوں اور انفراسٹرکچر کو فروغ ملا۔","business"
"54","پاکستان اسٹاک ایکسچنج میں نئی تاریخ رقم، 96 ہزار پوائنٹس کا سنگ میل عبور","https://urdu.samaa.tv/2087324880","پاکستان اسٹاک ایکسچنج ( پی ایس ایکس ) نے نئی تاریخ رقم کردی، مارکیٹ میں پہلی بار 96 ہزار پوائنٹس کا سنگ میل عبور ہوگیا اور تاریخ کی بلند ترین سطح پر کاروبار کا اختتام ہوا ۔ اسٹاک مارکیٹ نیا ریکارڈ بنانے میں کامیاب ہوگئی اور منگل کو مارکیٹ میں تیزی کا رجحان رہا، اسٹاک مارکیٹ 95 ہزار پوائنٹس کی اہم حد کے بعد دوران ٹریڈنگ پہلی بار 96 ہزار پوائنٹس کا سنگ میل بھی عبور کرگئی۔ مارکیٹ نے دوران ٹریڈنگ 1040 پوائنٹس بڑھ کر 96036 پوائنٹس کی ریکارڈ سطح کو بھی چھوا ، تاہم پرافٹ ٹیکنگ کے باعث مارکیٹ اس سطح کو برقرار نہ رکھ سکی ۔ہیسکول پیٹرولیم کا شیئر ساڑھے 6 کروڑ حصص کے سودوں کے ساتھ آج بھی سر فہرست رہا جس کی قیمت میں 1 روپے کے اضافے سے 10 روپے 24 پیسے پر اپر لاک لگ گیا ۔ کاروبار کے اختتام پر ہنڈریڈ انڈیکس 861 پوائنٹس بڑھ کر 95856 پوائنٹس پر بند ہوا۔ آج مارکیٹ میں 30 ارب روپے مالیت کے 83 کروڑ شیئرز کا لین دین ہوا۔","business"
"55","مہنگائی میں کمی کے مثبت اثرات، ٹیکسٹائل ایکسپورٹ میں 13 فیصد سے زائد کا اضافہ","https://urdu.samaa.tv/2087324878","ملکی ٹیکسٹائل ایکسپورٹ میں چوتھے ماہ بھی اضافے کا تسلسل برقرار رہا، اٹھارہ کروڑ سے زائد اضافے کے ساتھ گزشتہ ماہ ایک ارب باسٹھ کروڑ ڈالرز کی برآمدات ہوئیں۔ پاکستان ہوزری مینوفیکرنگ ایسوسی ایشن فیصل آبادکی رپورٹ کےمطابق ماہ اکتوبر میں نٹ وئیر میں سب سےذیادہ 32.35 فیصد اور ریڈی میڈ گارمنٹس میں 31.98 فیصد اضافہ ہوا۔ سابق چیئرمین پی ایچ ایم اے کاشف ضیا کا کہنا ہے کہ میڈ آپ آرٹیکلز میں 13.42  فیصد اور بیڈ وئیر گارمنٹس میں 12.77 فیصد کا اضافہ ہوا مجموعی طور پررواں مالی سال کے ابتدائی 4 ماہ میں ملکی ایکسپورٹ میں 58 کروڑ ڈالرز سے زائد کا اضافہ  ہوا ہے۔  ","business"
"56","ٹیوٹا نے اپنی مشہور زمانہ گاڑی سستی کرنے کا اعلان کر دیا","https://urdu.samaa.tv/2087324852","ٹیوٹا پاکستان نے نئے سال کی آمدکے موقع پر صارفین کو خوشخبری سناتے ہوئے محد ود مدت کیلئے   اپنی مشہور زمانہ گاڑی ’ ٹیوٹا کراس‘ کی قیمت میں 4 لاکھ روپے کمی کا اعلان کر دیاہے ۔ تفصیلات کے مطابق ٹیوٹا نےمحدود مدت کیلئے اپنی دلکش آفر کا نوٹیفکیشن بھی جاری کر دیاہے جس کا اطلاق 16 نومبر 2024 سے شروع ہو چکاہے ، یہ آفرگاڑیوں کی محدودتعداد تک ہی لاگو ہو گی، جن کی بکنگ مکمل ہونے کے بعد مزید آفر نہیں دی جائے گی ۔ کرولا کراس HV ہائی: اس کی قیمت میں چار لاکھ روپے کمی کی گئی ہے جس کے بعد  نئی قیمت 94,49,000 روپے ہے جبکہ اس کی  پرانی قیمت 98,49,000 روپےتھی ۔ کرولا کراس HV مڈ: اس ویرینٹ کی قیمت میں بھی 4 لاکھ روپے کمی کرتے ہوئے قیمت 89 لاکھ 99 ہزار روپے مقرر کر دی گئی ہے جبکہ اس سے قبل یہ گاڑی 93 لاکھ 99 ہزار روپے میں دستیاب تھی ۔ ٹیوٹا کراس پیٹرول ہائی ویرینٹ: کمپنی نے پیٹرول ہائی ویرینٹ کی قیمت بھی 4 لاکھ کم کر نے کے بعد 84 لاکھ 99 ہزار روپے کر دی ہے جبکہ ا سے قبل یہ گاڑی 88 لاکھ 99 ہزار روپے میں دستیاب تھی ۔ پیٹرول لو ویرینٹ: پیٹرول ویرینٹ کی قیمت میں ساڑھے تین لاکھے روپے کمی کی گئی ہے جس کے بعد  نئی قیمت 78,49,000 روپے ہو گئی ہے جبکہ  پرانی قیمت 81,99,000 روپے تھی ۔ شرائط و ضوابط: کمپنی کے مطابق یہ پروموشنل قیمتیں محدود وقت اور محدود اسٹاک کے لیے ہیں اور صرف ان بکنگز پر لاگو ہوں گی جو 16 نومبر 2024 سے مکمل ادائیگی کے ساتھ کی جائیں گی۔ کرولا کراس، انڈس موٹر کمپنی کی پاکستان میں پہلی ہائبرڈ کراس اوور SUV ہے اور کمپنی نے ملک میں ہائبرڈ ٹیکنالوجی متعارف کروانے میں اہم کردار ادا کیا ہے۔ یہ گاڑی صارفین میں کافی مقبول ہے اور اسے لانچ کے بعد سے مثبت ردعمل ملا ہے۔ پاکستان میں ہائبرڈ کاروں کی مقبولیت میں تیزی سے اضافہ ہو رہا ہے، جس میں ہیول، ٹویوٹا، اور ہنڈائی جیسی کمپنیاں شامل ہیں۔ مقامی صارفین میں ایندھن کی بچت اولین ترجیح ہونے کے باعث ہائبرڈ گاڑیاں مستقبل میں مزید مقبول ہونے کی توقع ہے۔ امید ہے کہ مزید کمپنیاں ہائبرڈ اور الیکٹرک-ہائبرڈ گاڑیوں کے شعبے میں قدم رکھیں گی، جس سے صارفین کو مزید بہتر اور کم خرچ آپشنز میسر آئیں گے۔","business"
"57","کرنسی مارکیٹس میں ڈالر کی قدر میں پھر اضافہ ہوگیا","https://urdu.samaa.tv/2087324850","کرنسی مارکیٹس میں 3 دن امریکی ڈالر کی قدر گرنے کے بعد آج پھر اضافہ ہوگیا۔ اسٹیٹ بینک آف پاکستان ( ایس بی پی ) کی جانب سے جاری کردہ اعدادو شمار کے مطابق کاروباری ہفتے کے پہلے روز انٹربینک میں ڈالر کی قدر میں اضافہ ریکارڈ کیا گیا ہے۔ مرکزی بینک کے مطابق پیر کو انٹربینک میں ڈالر 19 پیسے مہنگا ہوا۔ انٹر بینک میں 19 پیسے اضافے کے بعد ڈالر 277 روپے 86 پیسے پر بند ہوا۔ دوسری جانب اوپن مارکیٹ میں ڈالر 17 پیسے مہنگا ہو کر 278 روپے 82 پیسے کا ہوگیا ۔","business"
"58","وزیراعظم شہبازشریف کا ملک کی معاشی صورتحال پر اطمینان کا اظہار","https://urdu.samaa.tv/2087324836","وزیراعظم شہباز شریف نے ملک کی معاشی صورتحال پر اطمینان کا اظہار کرتے ہوئے ٹیکس نادہندگان کیخلاف کارروائیاں مزید تیز کرنے کی ہدایت کردی۔   وزیر اعظم شہباز شریف کی زیر صدارت معیشت کی صورتحال پر جائزہ اجلاس ہوا جس میں وزارت خزانہ کی جانب سے انٹرنیشنل مانیٹری فنڈ ( آئی ایم ایف ) کے وفد سے ہونے والی ملاقاتوں پر بریفنگ دی گئی۔ وزیر اعظم نے ٹیکس نادہندگان کیخلاف کارروائیاں مزید تیز کرنے اور عوامی ریلیف کو ہر کسی اقدام پر ترجیح دینے کی ہدایت کی۔ اجلاس سے خطاب کرتے ہوئے وزیر اعظم شہباز شریف کا کہنا تھا کہ ملک معاشی استحکام کی جانب گامزن ہے،  معیشت کی ترقی کیلئے اقدامات کی بدولت اسٹاک مارکیٹ میں تیزی ہے، عوام سے کئے وعدوں پورا کرنے کیلئے ہر ممکن اقدام کررہے ہیں، مہنگائی کی شرح 38 فیصد سے کم ہو کر 7 فیصد پر آگئی ہے جبکہ شرح سود بھی 22 فیصد سے کم ہو کر 15 فیصد پر آچکی ہے۔ وزیر اعظم کا کہنا تھا کہ شرح سود میں کمی سے کاروباری سرگرمیوں میں اضافہ اور روزگار کے نئے مواقع پیدا ہوں گے۔ شہباز شریف کا کہنا تھا کہ برآمدات اور ریکارڈ ترسیلات زر کی بدولت ملکی زرمبادلہ کے ذخائر میں اضافہ ہوا، زرعی شعبے میں اصلاحات پر وزیراعلیٰ اور پنجاب حکومت کو خراج تحسین پیش کرتے ہیں۔ ان کا کہنا تھا کہ ٹیکس نادہندگان کے خلاف کاروائیوں میں تیزی لائی جائے، ٹیکس چوروں اور ان کی معاونت کرنے والوں کو کیفر کردار تک پہنچا کررہیں گے۔ انہوں نے مزید کہا کہ تمام شعبوں کو ٹیکس ادا کرکے ملکی ترقی میں اپنا کردار ادا کرنا ہوگا۔","business"
"59","گزشتہ چار ماہ میں پاکستانی برآمدات میں ایک ارب 29 کروڑ ڈالر کا اضافہ","https://urdu.samaa.tv/2087324835","گزشتہ چار ماہ میں پاکستانی برآمدات میں ایک ارب 29 کروڑ ڈالر کا اضافہ ہوگیا جبکہ جولائی تا اکتوبر کے دوران برآمدات 10 ارب 88 کروڑ ڈالر سے تجاوز کر گئیں۔ ادارہ شماریات کی جانب سے جاری کردہ رپورٹ کے مطابق پاکستانی برآمدات میں 4 ماہ میں 1 ارب 29 کروڑ ڈالر اضافہ ہوا اور جولائی تا اکتوبر برآمدات 13.55 فیصد اضافے سے 10 ارب88 کروڑ ڈالر سے تجاوز کرگئیں جبکہ  اس دوران ٹیکسٹائل 6 ارب ڈالر اور خوراک 2 ارب 36 کروڑ ڈالر کی ایکسپورٹ ہوئی۔ رپورٹ کے مطابق چار ماہ میں مینوفیکچرنگ مصنوعات بھی 1 ارب 43 کروڑ ڈالر کی برآمد کی گئیں اور ٹیکسٹائل سیکٹر کی برآمدات میں 58 کروڑ ڈالر یعنی 10.44 فیصد اضافہ ہوا۔ اونی ملبوسات کی برآمدات میں 19 فیصد اضافہ ہوا اور حجم 1 ارب 75 کروڑ ڈالر ریکارڈ کیا گیا کہ ریڈی میڈ گارمنٹس کی برآمدات 24.40 فیصد اضافے سے 1 ارب 35 کروڑ ڈالر رہی، 4 ماہ میں سوتی کپڑے کی ایکسپورٹ 5.25 فیصد بڑھی اور 68 کروڑ ڈالر رہی جبکہ ٹاؤلز کی ایکسپورٹ میں 5.47 فیصد اضافہ ہوا اور حجم 35 کروڑ 64 لاکھ ڈالر رہا۔ رپورٹ میں بتایا گیا کہ پردوں سمیت میڈ اپ آرٹیکلزایکسپورٹ 12.46 فیصد اضافے سے 26 کروڑ37  لاکھ ڈالر رہی، بیڈ ویئر کی ایکسپورٹ 13 فیصد اضافے سے 1 ارب ڈالر سے زیادہ رہی۔ سوتی دھاگے اور خام کپاس کی ایکسپورٹ میں 45 سے 100 فیصد تک کمی آئی۔ ادارہ شماریات کے مطابق پلاسٹک میٹریل کی ایکسپورٹ میں 57 فیصد اضافہ ہوا اور حجم 18 کروڑ 27 لاکھ ڈالر رہا جبکہ ادویات کی برآمدات 31 فیصد بڑھ کر 14 کروڑ 18 لاکھ ڈالر ہوگئی۔","business"
"60","مقامی مارکیٹ میں سونے کی قیمت میں 2500 روپے کا اضافہ ریکارڈ","https://urdu.samaa.tv/2087324834","مقامی مارکیٹ میں فی تولہ سونےکی قیمت میں آج بڑا اضافہ ریکارڈ کیا جارہا ہے۔ کاروباری ہفتے کے پہلے روز مقامی مارکیٹ میں سونے کی قیمت میں 2500 روپے کا اضافہ ریکارڈ کیا گیا ہے،جس کے بعد 24 قیراط فی تولہ سونے کی قیمت 2 لاکھ 69 ہزار 9 سو روپے ہوگئی ہے۔ جبکہ دس گرام سونےکی قیمت 2 ہزار144 روپے بڑھ کر 2 لاکھ 31 ہزار 396 روپے ہوگئی۔دوسری جانب عالمی مارکیٹ میں فی اونس سونے کے دام 25 ڈالر بڑھ کر 2587 ڈالر ہوگئے۔ ","business"
"61","پاکستان اسٹاک ایکسچنج میں تیزی ،95 ہزار پوائنٹس کی حد بحال","https://urdu.samaa.tv/2087324810","کاروباری ہفتے کے آغاز پر پاکستان اسٹاک مارکیٹ میں مثبت رجحان دیکھا جارہا ہے۔ کاروبار کے آغازپرپاکستان اسٹاک ایکسچنج زبردست تیزی دیکھی جارہی ہے جہاں اسٹاک مارکیٹ میں95 ہزارپوائنٹس کی حد بحال ہوگئی ہے۔ہنڈریڈ انڈیکس کی 544 پوائنٹس بڑھ کر 95308 پوائنٹس کی ریکارڈ سطح پر ٹریڈ کررہا ہے۔ گزشتہ ہفتے کاروبار کے اختتام پر پاکستان اسٹاک 94 ہزار 763 پوائنٹس پر بند ہوئی تھی۔","business"
"62","اکتوبر کے لئے فیول ایڈجسٹمنٹ کی درخواست نیپرا میں جمع،پاور ڈویژن","https://urdu.samaa.tv/2087324807","پاور ڈویژن نے اکتوبر کے لئے فیول ایڈجسٹمنٹ کی درخواست نیپرا میں جمع کروا دی ہے۔ سنٹرل پاور پرچیزنگ ایجنسی )سی پی پی اے (کی بجلی نرخ میں 1.02روپے فی یونٹ کمی کی استدعا کی گئی ہے،نیپرا اتھارٹی  درخواست پر سماعت کر کے اپنا فیصلہ سنائے گی۔ درخواست منظوری سے صارفین کو 10ارب روپے تک ریلیف ملے گا صارفین کو فیول پرائس ایڈجسٹمنٹ کا ریلیف دسمبر کے بلوں میں ملے گا۔","business"
"63","اے ڈی بی کا پاکستان میں گرین ہاؤس گیس اخراج کوکم کرنے کے لیے اقدامات کا آغاز","https://urdu.samaa.tv/2087324796","ایشیائی ترقیاتی بینک نےپاکستان میں گرین ہاؤس گیس اخراج کوکم کرنے کے لیےاقدامات شروع کر دیے۔ پانی کی پیداواری صلاحیت بہتر کرنے کے لیےشیخوپورہ اوراوکاڑہ میں پائلٹ اسٹڈی شروع کردی گئی ہے جس میں زمین کو گیلا اورخشک کرنے کے لیے متبادل طریقہ کار کے ٹرائلزکا آغاز کردیا گیا ہے۔ اے ڈی بی رپورٹ کےمطابق پانی کی بچت کےلیےپائلٹ منصوبہ سےگرین ہاؤس گیسز کےاخراج میں کمی متوقع ہے،چاول کی کاشت کےماحولیاتی اثرات کم کرنےکیلئےپاکستان سے تعاون کیاجارہا ہے،پیرس معاہدے اورگلوبل میتھین عہد نامے کے تحت پاکستان کی زراعت میں سبز انقلاب آئےگا، پانی کے بہتر استعمال کیلئے کسانوں کو متبادل طریقہ کار اپنانے ضرورت ہے۔ پاکستان سے چاول کی برآمدات میں دس سال میں پچانوےفیصد اضافہ ہوگیا،سالانہ حجم تین ارب ستر کروڑ ڈالر تک پہنچ گیا۔ ایشیائی ترقیاتی بینک کا کہنا ہےکہ چاول کی فصل کو ماحولیاتی تبدیلی کے اثرات  سے بچانے کیلئے پاکستان سےتعاون کیا جارہا ہے   ","business"
"64","حکومتی اقدامات کی بدولت توانائی کے ذخائر میں نمایاں اضافہ","https://urdu.samaa.tv/2087324782","ایس آئی ایف سی کی سہولت کاری اور پالیسی سطح پرکیے گئے حکومتی اقدامات کی بدولت توانائی کے ذخائر میں نمایاں اضافہ ہوا ہے۔ اس ضمن میں ماڑی پیٹرولیم کےذخائرکی دستیابی کی مدت 17 سال تک بڑھ گئی،ماڑی پیٹرولیم نےگزشتہ پانچ سالوں میں اوسطاً 100 فیصد سے زائد ذخائر متبادل کا تناسب حاصل کیا۔ کمپنی کی پالیسی میں بہتری اورپائیداراقدامات نے گردشی قرضہ کےاثرات سے بچاؤ فراہم کیا،پالیسی سطح پرکیےگئےحکومتی اقدامات کی بدولت ماڑی پیٹرولیم نےگزشتہ برس مارکیٹ میں17 فیصد بہتری دکھائی۔ ترقیاتی منصوبوں اور نئےذخائر کی دریافت کے باعث ماڑی پیٹرولیم کی آمدنی میں مزید اضافہ متوقع ہے۔","business"
"65","ایس ای سی پی نے عوام کو  ٹریڈنگ پلیٹ فارم، انٹرایکٹوبروکرز گروپ سے خبردار کردیا","https://urdu.samaa.tv/2087324771","ایس ای سی پی نے عوام کو  ٹریڈنگ پلیٹ فارم، انٹرایکٹوبروکرز گروپ سے خبردار کردیا۔عوام جعلی بروکرز گروپ سے ہوشیار رہیں۔ ایس ای سی پی نے انٹرایکٹو بروکرز گروپ کے نام سے کام کرنے والے ایک اور غیر قانونی پلیٹ فارم کی نشاندہی کی ہے۔ اس پلیٹ فارم کو سوشل میڈیا اور واٹس ایپ گروپس کے ذریعے پروموٹ کیا جا رہا ہے ، جس میں عوام کو پاکستان اسٹاک ایکسچینچ اور بین الاقوامی اسٹاک مارکیٹوں میں تجارت سے خاطر خواہ منافع کے وعدوں کے ساتھ سرمایہ کاری کی لیے آمادہ کیا جارہا ہے۔ ترجمان ایس ای سی پی کا کہنا ہے کہ انٹریکٹو بروکرز گروپ پاکستان یا بین الاقوامی اسٹاک ایکسچینچز میں حصص کی تجارت کے لیئے، کسی پلیٹ فارم کو چلانے کے لیے نہ تو  ایس ای سی پی کے پاس رجسٹرڈ ہے اور نہ لائسنس یافتہ ہے۔ایس ای سی پی کے مطابق شیئرز اور کموڈیٹیز میں تجارت کی اجازت صرف ایس ای سی پی کے لائسنس یافتہ بروکرز کو ہے جن کی  فہرست پاکستان اسٹاک ایکسچنج اور پاکستان مرکنٹائل کموڈٹیز ایکسچنج کی ویب سائٹس پر موجود ہے۔","business"
"66","ہونڈا سٹی کی تازہ قیمت اور انسٹالمنٹ پلان سامنے آ گیا","https://urdu.samaa.tv/2087324761","ہونڈا سٹی پاکستانی آٹو مارکیٹ میں ایک مضبوط مقام رکھتی ہے کیونکہ یہ اپنی آرام دہ ڈرائیو اور شاندار کارکردگی کی بدولت خریداروں کی پسندیدہ گاڑیوں میں سے ایک ہے۔ ہونڈا سٹی کی نئی جنریشن ایک خوبصورت بیرونی ڈیزائن رکھتی ہے ۔ اس میں پُش بٹن اسٹارٹ، کی لیس انٹری جیسے دلچسپ فیچرز فراہم کیے گئے ہیں۔ اس میں خودکار درجہ حرارت کنٹرول، جدید LED ہیڈلائٹس، LED ٹیل لائٹس، اور جدید ترین ملٹی میڈیا سسٹم موجود ہے۔ یہ 1.5 لیٹر i-VTEC انجن سے لیس ہے جو کہ طاقت اور فیول ایفیشیئنسی کا شاندار امتزاج فراہم کرتا ہے، جو شہری سفر اور لمبے سفر دونوں کے لیے موزوں ہے۔ ہونڈا سٹی میں ایئر بیگز، اینٹی لاک بریکنگ سسٹم (ABS)، اور وہیکل اسٹیبلیٹی اسسٹ (VSA) بھی موجود ہے، جو سڑک پر محفوظ ڈرائیونگ کو یقینی بناتے ہیں۔ ہونڈا سٹی 1.5LS CVT کی قیمت ہونڈا سٹی 1.5LS CVT کی فیکٹری قیمت پاکستان میں نومبر 2024 تک بغیر کسی تبدیلی کے 5,439,000 روپے ہے۔ ہونڈا سٹی 1.5 CVT کے لیے پانچ سالہ قسطوں کا پلان میزان بینک پاکستان میں ہونڈا سٹی 1.5 CVT کے لیے آسان پانچ سالہ قسطوں کا پلان پیش کرتا ہے۔ اس پلان میں 30% سیکیورٹی ڈپازٹ، 5% ریزیڈیول ویلیو اور پروسیسنگ فیس شامل ہے۔ خریدار کو پیشگی ادائیگی کے طور پر 1,634,800 روپے ادا کرنے ہوں گے جبکہ ماہانہ قسط 60 مہینوں کے لیے 110,442 روپے ہوگی۔","business"
"67","سونے کی قیمت میں کمی","https://urdu.samaa.tv/2087324760","پاکستان کی مقامی مارکیٹ میں آج سونے کی قیمت میں 300 روپے کمی دیکھنے میں آئی ہے ۔ تفصیلات کے مطابق گزشتہ روز مقامی مارکیٹ میں سونے کی قیمت میں 1300 روپے اضافہ دیکھنے میں آیا تھا تاہم آج قیمت 300 روپے کم ہو کر 2 لاکھ 67 ہزار 400 روپے پر آ گئی ہے جبکہ دس گرام سونا 258 روپے سستا ہونے کے بعد 2 لاکھ 29 ہزار 252 روپے پر آ گیاہے ۔ 22 قیرات 10 گرام سونے کی قیمت 2 لاکھ 10 ہزار 148 روپے ہے ۔ عالمی منڈی میں فی اونس سونے کی قیمت میں 3 ڈالر کمی ہوئی ہے جس کے بعد قیمت 2562 ڈالر فی اونس پر آ گئی ہے ۔ چاندی کی قیمت میں آج کوئی ردو بدل دیکھنے میں نہیں آیا ہے ۔","business"
"68","شعبہ ماہی پروری میں بروقت اقدامات اورقانون سازی سے برآمدات میں سنگ میل عبور","https://urdu.samaa.tv/2087324753","پاکستان کو شعبہ ماہی پروری میں بڑی کامیابی مل گئی،شعبہ ماہی پروری میں بروقت اقدامات اور قانون سازی سے برآمدات میں سنگ میل عبور کرلیا۔ مظفر گڑھ جھینگا فارم پائلٹ پروجیکٹ کی 21 ٹن جھینگے کی کھیپ ویتنام روانہ ہوگئی،مزیدکھیپ اردن اورامریکہ بھیجنے کے لیےتیار ہے،فارم جھینگا کی عالمی صنعت کی مالیت 57 ارب ڈالر ہے،پاکستان کے ساحلی اور پنجاب کے شور زدہ لاکھوں ایکڑ اراضی جھینگا فارمنگ کے لیے موزوں ہے۔ حکومت پنجاب، سندھ، وفاق، ایس آئی ایف سی، اورجی سی ایل آئی کی کوششوں سے سرمایہ کاری ممکن،ملکی و غیرملکی سرمایہ کاری کے ذریعے دو ارب ڈالر سالانہ زر مبادلہ کا ہدف ہے۔","business"
"69","کراچی ایکسپوسنٹر میں 19 تا 22 نومبر آئیڈیاز 2024کے 12 ویں ایڈیشن کا انعقاد","https://urdu.samaa.tv/2087324750","دفاعی صنعت کے بین الاقوامی سطح پر فروغ کیلئے پاکستان کی وزارت دفاع کے تحت آئیڈیاز 2024 کی نمائش اور سیمینار کا انعقاد کیا گیا ہے۔ کراچی ایکسپو سنٹر میں 19 تا 22 نومبر آئیڈیاز 2024 کے 12 ویں ایڈیشن کا انعقاد کیا گیا،دفاعی پیداوار اور برآمدات ایس آئی ایف سی کی ترجیحات میں شامل ہیں،پاکستان کی دفاعی صنعت فعال طور پر تحقیق و ترقی میں مصروفِ عمل ہے۔ عالمی دفاعی ماہرین کی جانب سے آئیڈیاز 2024 کی نمائش میں گہری دلچسپی اور شرکت کی،پاکستان کا دفاعی شعبہ جدید چیلنجز اور ٹیکنالوجی کے تقاضوں کو پورا کرنے کی صلاحیت کا حامل ہے۔ پاکستان کی دفاعی صنعت کی باہمی شراکت داری سے عالمی سرمایہ کاروں کو تعاون کے مواقع کی فراہمی ہے،عالمی امن، استحکام اور خوشحالی کا پیغام لیئے دفاعی آلات اور ٹیکنالوجیز کی ترقی میں پاکستان پیش پیش ہے۔ ایس آئی ایف سی کے تعاون سے پاکستان کے دفاعی شعبہ کی عالمی دفاعی مارکیٹس میں پذیرائی ملی۔ ","business"
"70","غذائی اجناس کی برآمدات میں مسلسل چوتھے ماہ اضافہ ریکارڈ","https://urdu.samaa.tv/2087324747","ادارہ شماریات کی رپورٹ کےمطابق غذائی اجناس کی برآمدات میں مسلسل چوتھے ماہ اضافہ ریکارڈ کیا گیا ہے۔ ادارہ شماریات کےمطابق جولائی تا اکتوبر 2 ارب 36 کروڑ ڈالرمالیت کی غذائی اجناس ایکسپورٹ ہوئے، گزشتہ سال کےمقابلےخوراک کی ایکسپورٹ 42 کروڑ ڈالریعنی 22 فیصد بڑھ گئی، چارماہ میں چاول کی برآمدات میں 52.53 فیصد اضافہ ہوا،حجم 1 ارب ڈالر سےتجاوزکرگئی،بیرون ملک پاکستانی باسمتی چاول کی مانگ بڑھ گئی، 33 کروڑ ڈالر کے ایکسپورٹ ہوئے۔ رپورٹ کےمطابق پھلوں کی برآمدات 7 فیصد اضافے سے 11کروڑ 66 لاکھ ڈالر رہی،سبزیوں کی برآمدات میں 37 فیصد اضافہ،چارماہ میں حجم 9 کروڑ 11 لاکھ ڈالر رہا،جولائی تا اکتوبر 10 کروڑ 82 لاکھ ڈالرکی چینی ایکسپورٹ ہوئی،جس کے نبعد 413 فیصد اضافہ ریکارڈ کیا گیا۔ دستاویزات کےمطابق گوشت کی ایکسپورٹ 5 فیصد اضافے سے 16 کروڑ ڈالر سے زیادہ رہی، اس دوران مچھلی،دالوں،مصالحوں، آئل سیڈز، میوہ جات کی برآمدات میں کمی ریکارڈ کی گئی، ماہ اکتوبر میں ملکی غذائی اجناس کی برآمدات میں سالانہ 12.77 فیصد اضافہ ہوا، اکتوبر میں غذائی اجناس کی برآمدات کا حجم 74 کروڑ 84 لاکھ ڈالر ریکارڈ کیا گیا۔","business"
"71","ایک ماہ کیلئے بجلی 1 روپے 1 پیسے فی یونٹ سستی ہونے کا امکان","https://urdu.samaa.tv/2087324741","بجلی صارفین کیلئے اچھی خبر ہے،ایک ماہ کیلئے بجلی 1 روپے 1 پیسے فی یونٹ سستی ہونے کا امکان ہے۔ سینٹرل پرچیزنگ پاورایجنسی نےنیپرامیں درخواست دائرکردی،درخواست اکتوبرکی فیول پرائس ایڈجسٹمنٹ کی مد میں دائر کی گئی،نیپرا اتھارٹی سی پی پی اے کی درخواست پر 26 نومبر کو سماعت کرے گی۔ کے الیکٹرک کےصارفین پر اس درخواست کےفیصلے کا اطلاق نہیں ہوگا،سی پی پی اے کے مطابق اکتوبر میں 9 ارب 98 کروڑ یونٹ بجلی فروخت ہوئی،فی یونٹ بجلی کی پیداوار پر فیول لاگت 9 روپے 26 پیسے رہی اکتوبرمیں فی یونٹ فیول کی لاگت کا تخمینہ 10روپے 27 پیسے تھا۔ ","business"
"72","پاکستانی حکام کے ساتھ معاشی امور پر بات چیت مثبت رہی، آئی ایم ایف","https://urdu.samaa.tv/2087324734","آئی ایم ایف مشن کے دورہ پاکستان اور مذاکرات کا اعلامیہ جاری کردیا گیا۔ آئی ایم ایف کا کہنا ہے کہ پاکستانی حکام کے ساتھ معاشی امور پر بات چیت مثبت رہی۔۔پاکستان کو موجودہ قرض پروگرام کے اہداف پر سختی سے عمل درآمد کی ضرورت ہے۔۔ مشن چیف نیتھن پورٹرکا کہنا ہےکہ قرض پروگرام کے اہداف پر سختی سے عمل درآمدعوام کا معیار زندگی بہتر کرسکتا ہے،حکومت ٹیکس نہ دینے والےشعبوں سےٹیکس آمدن بڑھانے کے لیےپرعزم ہے، سماجی تحفظ اور ترقی میں صوبوں کےکردارکو بڑھانے پر بھی بات چیت ہوئی،پاکستان میں توانائی شعبےمیں اصلاحات اورچیلنجز پر خصوصی بات چیت کی گئی۔ جاری اعلامیےمیں کہا گیا کہ مذاکرات میں وفاقی حکومت کے ساتھ ساتھ صوبائی حکومتوں سے بھی بات چیت ہوئی، مذاکرات میں نجی شعبہ کے نمائندوں سے بھی تبادلہ خیال ہوا،حالیہ بات چیت آئی ایم ایف کی ششماہی جائزہ کے لیے کی گئی،مذاکرات میں معاشی اصلاحات،  پالیسیز اور  ترقی کے لیے حکومتی کارکردگی کا جائزہ لیا گیا۔ پاکستان سے مذاکرات مجوعی طور پر مثبت رہے،کئی شعبہ جات میں نجی شعبہ کا حصہ بڑھانے کی ضرورت ہے،بعض شعبوں میں حکومت پاکستان کا حصہ محدود کرنے کی ضرورت ہے،پاکستان سے  12 تا  15 نومبر مشن چیف نیتھن پورٹر کی سربراہی میں مذاکرات ہوئے،مذاکرات کے لیے پاکستانی حکام کا رویہ بڑا حوصلہ افزا اور معاون تھا۔ مشن چیف نےکہا پاکستان حکام سے مذاکرات پر آئی ایم ایف ایگزیکٹو بورڈ کو آگاہ کیا جائے گا،آئی ایم ایف کا وفد آئندہ سال 2025 کی پہلی سہ ماہی میں پھر پاکستان آئے گا۔","business"
"73","حکومت کا پیٹرولیم مصنوعات کی قیمتیں برقرار رکھنے کا اعلان","https://urdu.samaa.tv/2087324733","حکومت نے آئندہ 15 روز کیلئے پٹرولیم مصنوعات کی قیمتیں برقرار رکھنے کا اعلان کر دیا ہے ۔ تفصیلات کے مطابق  وفاقی وزارت خزانہ نے پٹرولیم مصنوعات کی قیمتوں میں رد و بدل نہ کرنے کا فیصلہ کرتے ہوئے برقرار رکھاہے جس کا نوٹیفکیشن بھی جاری کر دیا گیاہے ۔ وزارت خزانہ کا کہناتھا کہ آئندہ پندرہ روز کیلئے پیٹرول کی قیمت 248 روپے 38 پیسے جبکہ ہائی سپیڈ ڈیزل کی قیمت 255روپے 14 پیسے فی لیٹر برقرار رہے گی ۔ یاد رہے کہ 31 اکتوبر کو حکومت کی جانب سے پیٹرول کی قیمت میں 1.35 روپے اور ہائی سپیڈ ڈیزل کی قیمت میں 3.85 روپے اضافہ کیا گیا تھا ۔  جس کے بعد پیٹرول کی فی لیٹر قیمت 248.38 جبکہ ہائی سپیڈ ڈیزل کی قیمت 255.14 روپے مقرر کی گئی تھی ۔ تاہم 31 اکتوبر کو لائٹ ڈیزل کی قیمت میں 2.61 روپے کمی کی گئی تھی جس کے بعد قیمت 147 روہے 51 پیسے ہو گئی تھی جو کہ اس ماہ بھی برقرار رہے گی ۔ اس کے علاوہ مٹی کے تیل کی قیمت 1.48 روپے کم کرتے ہوئے 161.54 روپے مقرر کی گئی تھی ۔  ","business"
"74","سٹیٹ بینک نے 1500 والے بانڈ کی قرعہ اندازی کے نتائج کا اعلان کر دیا","https://urdu.samaa.tv/2087324724","نیشنل سیونگز ڈویژن نے آج 15 نومبر 2024 کو راولپنڈی میں 1500 روپے والے پرائز بانڈ  کی100 ویں  قرعہ اندازی کی  جس کے بعد انعام جیتنے والے باونڈ نمبرز جاری کر دیئے گئے ہیں ۔ تفصیلات کے مطابق پہلا انعام 30,00,000 روپے کا ہے جو بانڈ نمبر 633542  نے جیت لیا ہے۔ اسی طرح، تین خوش نصیبوں نے دوسرا انعام 10,00,000 روپے فی کس جیتا ہے، جن کے بانڈ نمبر 589006، 881670، اور 163958 ہیں۔ روایتی طور پر، بڑی تعداد میں شرکاء چھوٹے انعامات کی تفصیلی فہرست کے منتظر ہیں۔ مجموعی طور پر 1696 جیتنے والے ہر ایک کو 18,500 روپے ملیں گے۔ پرائز بانڈ کا جائزہ: پاکستان میں پرائز بانڈ ایک مقبول مالیاتی ذریعہ ہیں، جو نیشنل سیونگز ڈویژن کے ذریعے جاری کیے جاتے ہیں۔ عام سرمایہ کاری کے اختیارات کے برخلاف، پرائز بانڈز پر کوئی سود نہیں ملتا۔ اس کے بجائے، یہ بانڈز سہ ماہی قرعہ اندازی کے ذریعے بڑے نقد انعامات جیتنے کا موقع فراہم کرتے ہیں۔ یہ بانڈز حکومت کی ضمانت کے تحت ہوتے ہیں اور قرعہ اندازی اسٹیٹ بینک آف پاکستان کی نگرانی میں ہوتی ہے۔ شرکاء حکومت کو قرض دینے کے لیے یہ بانڈ خریدتے ہیں، اس امید کے ساتھ کہ ان کے بانڈ نمبر قرعہ اندازی میں نکل آئیں گے۔ یہ نظام نہ صرف افراد کو بڑے انعامات جیتنے کا موقع فراہم کرتا ہے بلکہ ملک کے مالی وسائل میں بھی اضافہ کرتا ہے۔ تازہ ترین معلومات: جو لوگ اپنی قسمت آزمانے کے منتظر ہیں، ان کے لیے مکمل فہرست جلد ہی دستیاب ہوگی۔","business"
"75","مہنگائی میں 0.55 فیصد اضافہ، سالانہ شرح 4.16 فیصد پر آنے کا دعوی","https://urdu.samaa.tv/2087324720","وفاقی ادارہ شماریات کے مطابق مہنگائی میں 0.55 فیصد اضافہ ہوا ہے سالانہ شرح 4.16 فیصد پر آنے کا دعوی  کیا گیا ہے۔ وفاقی ادارہ شماریات نے مہنگائی کے ہفتہ وار اعدادوشمار جاری کر دیئے ۔ ادارہ شماریات کی جانب سے جاری کی گئی رپورٹ کے مطابق گزشتہ ہفتے ٹماٹر، انڈے، لہسن، گھی، چینی سمیت 24 اشیاء مہنگی ہوئیں،آلو، بڑا گوشت،ایل پی جی، لکڑی، کپڑے بھی مہنگی ہونے والی اشیاء میں شامل ہیں جبکہ دال چنا،ماش،چکن، گندم کا آٹا اور کیلے سمیت 6 اشیاء سستی ہوئیں۔ ایک ہفتے میں ٹماٹر کی قیمت میں 23 روپے فی کلو  اضافہ ہوا  ہے، انڈے فی درجن 16 روپے اور لہسن فی کلو 27 روپے تک مہنگا ہوا ہے، ایل پی جی کا گھریلو سیلنڈر 36 روپے تک مہنگا ہوا ہےچینی کی قیمت میں 2 روپے کا اضافہ ہوا ہے برانڈڈ گھی 10 روپے فی کلو تک مہنگا ہوا ہے،5 کلو کے برانڈڈ گھی کی قیمت میں 17 روپے تک اضافہ ہوا ہے۔ ادارہ شماریات کی جانب سے جاری کی گئی رپورٹ کے مطابق  گزشتہ ہفتے 21 اشیائے ضروریہ کی قیمتوں میں استحکام رہا ہے۔ رپورٹ کے مطابق سالانہ بنیاد پر دال چنا 74 فیصد اور دال مونگ 39 فیصد مہنگی ہوئی ہےاس دوران پیاز 23 فیصد، لہسن 17 فیصد، مٹن 14 فیصد تک مہنگا ہوا ہے ایک سال میں گیس چارجز 15.52 فیصد تک بڑھ گئے، سالانہ بنیاد پر ڈیزل 14 فیصد، پیٹرول 11.64 فیصد سستا ہوا ہے ۔ اس دوران غریب طبقے کیلئے بجلی ٹیرف میں بھی 5 فیصد تک کمی کا دعویٰ کیا گیا ہے، گزشتہ سال کی نسبت گندم کا آٹا 35 فیصد، مرچ 20 فیصد سستی ہوئی ہےٹماٹر، دال مونگ، ڈبل روٹی، کوکنگ آئل، چاول کی قیمتوں میں بھی کمی ہوئی ہے۔","business"
"76","کرنسی مارکیٹس میں ڈالر کی قدر میں مسلسل تیسرے روز کمی","https://urdu.samaa.tv/2087324719","انٹربینک مارکیٹ میں کاروبار کے اختتام پر آج ڈالر کی قیمت میں کمی دیکھنے میں آئی ہے ۔ تفصیلات کے مطابق انٹر بینک مارکیٹ میں کاروبار کے اختتام پر ڈالر کی قیمت میں 7 پیسے کمی ہوئی ہے جس کے بعد ڈالر 227 روپے 67 پیسے پر بند ہوا۔ دوسری جانب اوپن مارکیٹ میں بھی آج ڈالر 9 پیسے سستا ہونے کے بعد 278 روپے 65 روپے پر ٹریڈ کر تا رہا ۔","business"
"77","آر ایل این جی کی قیمت میں ایک ماہ کیلئے 2.68 فیصد تک اضافہ","https://urdu.samaa.tv/2087324717","آئل اینڈ گیس ریگولیٹری اتھارٹی نے آر ایل این جی کی نئی قیمتوں کا اعلان کر دیاہے جس کے تحت قیمت میں ایک ماہ کیلئے 2.68 فیصد اضافہ کر دیا گیاہے ۔ تفصیلات کے مطابق  سوئی سدرن کیلئے قیمت 12.46ڈالر سے بڑھاکر12.80ڈالر فی ایم ایم بھی ٹی یو مقرر کر دی گئی ہے ، سوئی ناردرن کیلیے آر ایل این جی کی قیمت میں 2.47فیصد اضافہ  کیا گیاہے ۔ سوئی ناردرن کیلیے قیمت 12.93ڈالر سے بڑھ کر 13.26ڈالر مقرر کی گئی ہے ، اوگرا کی مقررہ کردہ نئی قیمتوں کا اطلاق یکم نومبر سے ہوگا۔","business"
"78","سونے کی قیمت میں بڑا اضافہ","https://urdu.samaa.tv/2087324712","پاکستان میں سونے کی قیمت میں گزشتہ روز بڑی کمی کے بعد آج ایک مرتبہ پھر اضافہ دیکھنے میں آیا ہے ۔ پاکستان کی مقامی صرافہ مارکیٹ میں آج فی تولہ سونے کی قیمت میں 1300 روپے اضافہ ہواہے جس کے بعد قیمت 2 لاکھ 67 ہزار 700 روپے ہو گئی ہے جبکہ 24 قیرات 10 گرام سونے کی قیمت 1115 بڑھنے کے بعد 2 لاکھ 29 ہزار 510 روپے پر پہنچ گئی ہے ۔ 22 قیرات 10 گرام سونے کی قیمت 2 لاکھ 10 ہزار 384 روپے ہے ۔ عالمی منڈی میں سونے کی قیمت میں آج 13 ڈالر فی اونس اضافہ ہوا ہے جس کے بعد قیمت 2565 ڈالر فی اونس پر پہنچ گئی ہے ۔ چاند ی کی قیمت میں آج مقامی مارکیٹ میں کوئی تبدیلی دیکھنے میں نہیں آئی ہے اور قیمت 3250 روپے پر برقرار ہے ۔","business"
"79","حکومت کی آئی ایم ایف پروگرام پرسختی سے کاربند رہنے کی یقین دہانی","https://urdu.samaa.tv/2087324709","پاکستان اور آئی ایم ایف کے درمیان پانچ روزہ مذاکرات کا آج آخری روز ہے۔گیارہ نومبر سے شروع ہونے والی بات چیت کے دوران تکینکی امور پر غورکیا گیا۔ پاکستان اور آئی ایم ایف کے درمیان پانچ روزہ مذاکرات کا آج آخری روز تھا،وزیر خزانہ محمد اورنگزیب کی قیادت میں معاشی ٹیم کو بریفنگ دی گئی،حکومت نےعالمی مالیاتی ادارے کو پروگرام پر سختی سے کار بندرہنے کی یقین دہانی کرادی۔ آئی ایم ایف نےٹیکس اہداف، قومی مالیاتی معاہدے پرعملدرآمد پرزوردیا،آئی ایم ایف مشن پہلے اقتصادی جائزےکیلئے فروری،مارچ میں پاکستان آئےگا،پاکستان کو 1.1 ارب ڈالرکی دوسری قسط کیلئے جائزہ مذاکرات ہوں گے۔ آئی ایم ایف وفد نے 11 سے 15 نومبر کے دوران اہم تکنیکی مذاکرات کیے،پاکستان کو 7 ارب ڈالر میں سے ایک ارب ڈالر سےزائد کی پہلی قسط مل چکی ہے۔","business"
"80","پاکستان اورابو ظہبی پورٹس گروپ کے درمیان مفاہمتی یادداشتوں پر دستخط","https://urdu.samaa.tv/2087324708","پاکستان اور ابو ظہبی پورٹس گروپ کے درمیان مفاہمتی یادداشتوں پر دستخط ہوگئے۔ ایس آئی ایف سی کی معاونت سے ملک میں معاشی استحکام  کے لیے غیر ملکی سرمایہ کاری کی راہیں ہموار ہوگئیں۔ پاکستان اور ابو ظہبی پورٹس گروپ کےمابین متعدد شعبوں میں تعاون  بڑھانے کے لیے چار مفاہمتی یادداشتوں پردستخط کیے گئے،مفاہمتی یادداشتوں کے ذریعے  ریلوے، فضائی اور بحری شعبوں کےساتھ لاجسٹکس میں تعاون بڑھے گا۔ پاکستان اور ابو ظہبی پورٹس گروپ کسٹمز،ریل اور ہوائی اڈوں کے شعبوں میں تعاون کا جائزہ لیں گے، مفاہمتی یادداشتوں کا مقصد ڈیجیٹل کسٹمز، مال بردار ریلوےراہداریوں  اور پاکستان کے بحری جہازوں کی اپ گریڈیشن ہے۔ پاکستان اور یو اے ای کےدرمیان مضبوط  اقتصادی شراکت داری  دونوں ممالک  کی  ترقی کا باعث  ہوگا، ایس آئی ایف سی کا تعاون اور یو اے ای کی سرمایہ کاری  کا ملکی معیشت مستحکم کرنے میں اہم کردار ہے۔","business"
"81","انٹربینک میں ڈالر کی قدر میں 14 پیسے کی کمی ریکارڈ","https://urdu.samaa.tv/2087324696","کاروباری ہفتے کے آخری روز امریکی ڈالر کی قدر میں کمی ریکارڈ کی جارہی ہے۔ انٹربینک میں ڈالر کی قدرمیں14پیسے کی کمی ریکارڈ کی جارہی ہے، کمی کے بعد امریکی ڈالر  277روپے60   پیسےپرآگیا خیال رہے کہ گزشتہ روز انٹربینک میں ڈالر11پیسے سستا ہوکر277روپے74 پیسےپربند ہوا۔معاشی ماہرین کا کہنا ہے کہ ملکی ڈالر ذخائر اور ترسیلات زر بڑھنے سے روپے کی قدر مستحکم ہے دوسری جانب کاروباری ہفتے کے آخری روز اسٹاک مارکیٹ میں مثبت رجحان دیکھا جارہا ہے،جس کے بعد ہنڈریڈ انڈیکس 594 پوائنٹس بڑھ کر 94786 پوائنٹس کی ریکارڈ سطح پر پہنچ گیا۔ ","business"
"82","پاکستان اسٹاک ایکسچنج تاریخ میں پہلی بار 95 ہزار پوائنٹس کا سنگ میل عبور کر گئی","https://urdu.samaa.tv/2087324691","پاکستان اسٹاک ایکسچنج تاریخ میں پہلی بار 95 ہزار پوائنٹس کا سنگ میل عبور کر گئی۔ پاکستان اسٹاک ایکسچنج نے بلند ترین سطح کا نیا ریکارڈ اپنے نام کرلیا،اسٹاک مارکیٹ میں دوسرے کاروباری سیشن میں دوران ٹریڈنگ 1000 ہزار پوائنٹس کا اضافہ  دیکھا گیا۔ جہاں ہنڈریڈ انڈیکس 1085 پوائنٹس بڑھکر 95278 پوائنٹس کی ریکارڈ سطح پر جا پہنچا،معاشی ماہرین کا کہنا ہے کہ شرح سود مزید نیچے آنے اور فکس انکم کا پیسہ شیئرز میں آنے پر سرمایہ کار سرگرم ہیں۔ کاروبار کے آغاز پر پاکستان اسٹاک ایکسچینج میں دوران ٹریڈنگ 500 سے زائد پوائنٹس کا اضافہ ریکارڈ کیا گیا۔ گزشتہ روز کاروبار کے اختتام پر پاکستان اسٹاک مارکیٹ 94 ہزار 191 پوائنٹس پر بند ہوئی تھی۔","business"
"83","اسٹیٹ بینک کے ڈالر ذخائر 31 ماہ کی بلند ترین سطح پر پہنچ گئے","https://urdu.samaa.tv/2087324683","اسٹیٹ بینک آف پاکستان ( ایس بی پی ) نے ملکی زرمبادلہ ذخائر کا ہفتہ وار ڈیٹا جاری کردیا ۔ ایس بی پی کی جانب سے جاری کردہ اعدادو شمار کے مطابق مرکزی بینک کے ڈالر ذخائر 31 ماہ کی بلند ترین سطح پر پہنچ گئے ہیں۔ اعدادو شمار کے مطابق اسٹیٹ بینک کے ڈالر ذخائر 8 کروڑ 40 لاکھ ڈالر اضافے سے 11 ارب 25 کروڑ 86 لاکھ ڈالر کی سطح پر پہنچ گئے ۔ ملکی زرمبادلہ کے ذخائر 3 کروڑ 37 لاکھ ڈالر بڑھ کر 15 ارب 96 کروڑ 55 لاکھ ڈالر ہوگئے ۔ ڈیٹا کے مطابق بینکوں کے ڈالر ڈیپازٹس 5 کروڑ ڈالر کی کمی سے 4 ارب 70 کروڑ 69 لاکھ ڈالر رہ گئے۔","business"
"84","سونے کی قیمت میں اچانک بڑی کمی","https://urdu.samaa.tv/2087324682","ملک میں فی تولہ سونا ہزاروں روپے فی تولہ سستا ہوگیا ہے ۔ جیمز اینڈ جیولرز ایسوسی ایشن کے مطابق ملک میں سونے کی فی تولہ قیمت میں 5 ہزار 500 روپے کی کمی ہوئی ہے جس کے بعد قیمت 2 لاکھ 66 ہزار 400 روپے پر آ گئی ہے ۔ ایسوسی ایشن کے مطابق 10گرام سونے کا بھاؤ 4716 روپے کم ہوکر2  لاکھ 28 ہزار 395روپے ہے۔دوسری جانب عالمی بازار میں سونے کا بھاؤ 55 ڈالر کم ہوکر 2552 ڈالر فی اونس ہے۔ چاند کی قیمت میں آج کوئی کمی دیکھنے میں نہیں آئی ہے ، چاندی 3250 روپے فی تولہ پر برقرار ہے ۔","business"
"85","وزیر اعظم تنخواہ دار طبقے پر ٹیکسز کا بوجھ کم کرنا چاہتے ہیں، علی پرویز ملک","https://urdu.samaa.tv/2087324678","وزیر مملکت برائے خزانہ علی پرویز ملک کا کہنا ہے کہ وزیر اعظم شہباز شریف تنخواہ دار طبقے پر ٹیکسز کا بوجھ کم کرنا چاہتے ہیں۔ اسلام آباد میں منعقدہ تقریب کے بعد میڈیا سے گفتگو کرتے ہوئے وزیر مملکت برائے خزانہ علی پرویز ملک کا کہنا تھا کہ وزیر اعظم تنخواہ دار طبقے پر ٹیکسز کا بوجھ کم کرنا چاہتے ہیں اور انہوں نے اس حوالے سے ہدایات دے دی ہیں۔ وزیر مملکت کا کہنا تھا کہ مہنگائی کی شرح 38 فیصد سے کم ہو کر 7 فیصد تک محدود ہو چکی ہے۔ علی پرویز ملک کا کہنا تھا کہ رواں مالی سال 35 سو ارب روپے کے ٹیکسز لگائے گئے، گزشتہ 70 سالوں سے قائم سسٹم کے تحت ملک نہیں چل سکتا۔ انہوں نے کہا کہ کرنٹ اکاؤنٹ خسارہ 18 ارب ڈالر تک پہنچ چکا تھا جس کو کنٹرول کیا گیا، ملک کو قرضوں کے چنگل سے نکالنے کیلئے آمدن میں اضافہ اور ٹیکس چوری روکنا ہوگی۔ ان کا کہنا تھا کہ اقدامات کیے جا رہے ہیں تاکہ آئی ایم ایف کا یہ آخری پروگرام ہو، گزشتہ ادوار میں ڈالر کی قلت کے باعث یومیہ ڈالر کی قیمتوں میں اتار چڑھاؤ ہوتا رہا۔ ان کا مزید کہنا تھا کہ ایف بی آر نے ٹریک اینڈ ٹریس سسٹم کو نافذ کرنے میں انتھک محنت کی ہے، ایف بی آر کو ٹیکس اکٹھا کرنے کیلئے ٹیکس چوروں کو پکڑنا ہوگا، ایف بی آرانفورسمنٹ بہتر بنانے کیلئے وسائل فراہمی کی سمری منظور کی گئی ہے۔","business"
"86","انٹربینک میں ڈالر کی قدر 15 پیسے کم ہوگئی","https://urdu.samaa.tv/2087324647","کاروبار کے آغاز پر کرنسی مارکیٹس میں ڈالر کی قدر میں کمی دیکھی جارہی ہے،جس کے بعد روپے کی قدر میں اضافہ ہوا ہے۔ کاروباری ہفتے کےچوتھے روز انٹربینک میں ڈالر کی قدر 15 پیسے کم ہوگئی،جس کے بعد انٹربینک میں ڈالر 277 روپے 70 پیسے پر آ گیا دوسری جانب اوپن کرنسی مارکیٹ میں ڈالر 5 پیسے سستا ہوگیا،جس کے بعد قیمت 278 روپے 75 پیسے ہوگئی۔ آئی ایم ایف سےمذاکرات میں پیشرفت پر اسٹاک مارکیٹ میں زبردست تیزی ریکارڈ کی جارہی ہے،جس کے بعد پاکستان اسٹاک ایکسچنج میں 94 ہزارپوائنٹس کی حدبحال ہوگئی ہے۔   ","business"
"87","آئی ایم ایف سے مذاکرات میں پیشرفت، اسٹاک مارکیٹ میں زبردست تیزی کا رجحان","https://urdu.samaa.tv/2087324643","آئی ایم ایف سےمذاکرات میں پیشرفت پر اسٹاک مارکیٹ میں زبردست تیزی ریکارڈ کی جارہی ہے،جس کے بعد پاکستان اسٹاک ایکسچنج میں 94 ہزارپوائنٹس کی حدبحال ہوگئی ہے۔ کاروباری ہفتے کےچوتھے روز اسٹاک مارکیٹ میں مثبت رجحان دیکھا جارہا ہے، جہاں ہنڈریڈ انڈیکس 713 پوائنٹس بڑھکر94068پوائنٹس پرپہنچ گیا گزشتہ روز کاروبار کے اختتام پر اسٹاک مارکیٹ 93 ہزار 355 پوائنٹس پر بند ہوئی تھی،منی بجٹ نہ آنے اور ٹیکس کلیکشن پر آئی ایم ایف کے مطمئن ہونے کی خبروں پر  سرمایہ کاروں کا اعتماد بحال ہوا ہے۔ کاروباری ہفتے کےچوتھے روز انٹربینک میں ڈالر کی قدر 15 پیسے کم ہوگئی،جس کے بعد انٹربینک میں ڈالر 277 روپے 70 پیسے پر آ گیا دوسری جانب اوپن کرنسی مارکیٹ میں ڈالر 5 پیسے سستا ہوگیا،جس کے بعد قیمت 278 روپے 75 پیسے ","business"
"88","آئی ایم ایف مشن آج  صوبائی حکومتوں کے نمائندوں سے ملاقات کرے گا","https://urdu.samaa.tv/2087324641","آئی ایم ایف مشن آج  صوبائی حکومتوں کے نمائندوں سےملاقات کرے گا،صوبوں میں زرعی آمدن پر45 فیصد تک ٹیکس کےنفاذ کیلئےپیشرفت کاجائزہ لیاجائےگا۔ ذرائع وزارت خزانہ کےمطابق چاروں صوبےزرعی آمدن پرٹیکس وصولی کیلئے31اکتوبرتک قانون سازی کرنےمیں ناکام رہے،آئی ایم ایف شرائط کے مطابق چاروں صوبے قومی مالیاتی معاہدے پر دستخط کر چکے ہیں،قانون سازی کیلئے31 اکتوبرڈیڈ لائن تھی،زرعی ٹیکس کی وصولی یکم جنوری 2025 سےشیڈول ہے، ذرائع وزارت خزانہ کا کہنا ہےکہ صرف پنجاب کابینہ نےبل کی منظوری دی، خیبرپختونخوا نے بھی مسودہ بل تیارکیا،سندھ اور بلوچستان نے زرعی آمدن پرٹیکس سےمتعلق کسی قسم کی پیشرفت نہ کرسکے،آئی ایم ایف مشن کو قانون سازی میں تاخیرکی وجوہات سے آگاہ کیا جائے گا،آئی ایم ایف مشن معاشی اور ٹیکس اصلاحات میں صوبوں کے کردارکو اہم قرار دے چکا،آئی ایم ایف معاہدے کےمطابق بعض وفاقی اخراجات کا بوجھ صوبوں کومنتقل کیا جائےگا،ان میں اعلیٰ تعلیم، صحت، سماجی تحفظ اور علاقائی انفرا اسٹرکچر کی تعمیر شامل ہے۔ آئی ایم ایف کو صوبائی بجٹ سرپلس کے اہداف پر بھی بریفنگ دی جائے گی،پہلی سہ ماہی میں چاروں صوبوں نے 342 ارب روپے کا سرپلس بجٹ دکھانا تھا،جولائی تا ستمبر صرف 182 ارب روپے کا بجٹ سرپلس رہا،پنجاب حکومت کے 160 ارب روپے کے بجٹ خسارے کے باعث مجموعی ہدف پورا نہ ہوسکا۔","business"
"89","ایک دن کی کریکشن کے بعد اسٹاک مارکیٹ سنبھل گئی","https://urdu.samaa.tv/2087324625","پاکستان اسٹاک مارکیٹ میں اتار چڑھاؤ کے بعد کاروبار کا مثبت اختتام ہوگیا۔ ایک دن کی کریکشن کے بعد اسٹاک مارکیٹ سنبھل گئی اور تیزی کے بعد منفی سے مثبت زون میں آ گئی۔ لازمی پڑھیں۔ ڈالر کی نئی قیمت جانیے بدھ کو کاروبار کے اختتام پر ہنڈریڈ انڈیکس 131 پوائنٹس بڑھ کر 93355 پوائنٹس پر بند ہوا۔ مارکیٹ میں دوران ٹریڈنگ 579 پوائنٹس کی تیزی بھی ریکارڈ کی گئی۔ اسٹاک بروکر کے مطابق پرافٹ ٹیکنگ کے رجحان نے مارکیٹ میں تیزی کو محدود کیا۔","business"
"90","انٹربینک میں ڈالر کے مقابلے روپے کی قدر بڑھ گئی","https://urdu.samaa.tv/2087324624","انٹربینک  روپے کے مقابلے امریکی کرنسی ڈالر کی قدر میں کمی ہوگئی۔ سٹیٹ بینک آف پاکستان ( ایس بی پی ) کی جانب سے جاری کردہ اعدادو شمار کے مطابق کاروباری ہفتے کے تیسرے روز انٹربینک میں ڈالر کی قدر میں کمی ریکارڈ کی گئی۔ لازمی پڑھیں۔ سٹاک مارکیٹ میں آج کاروبار کی کیا صورتحال رہی ؟جانیے مرکزی بینک کے مطابق بدھ کو انٹربینک میں ڈالر 8 پیسے سستا ہوا۔ بدھ کو کاروبار کے اختتام پر ڈالر 277 روپے 85 پیسے پر بند ہوا۔ یاد رہے کہ گزشتہ روز انٹربینک میں ڈالر277 روپے 93 پیسے بند ہوا تھا۔","business"
"91","سونے کی قیمت میں اچانک بڑا اضافہ","https://urdu.samaa.tv/2087324623","سونے کی عالمی اور مقامی قیمتوں میں گزشتہ روز ہونے والی بڑی کمی کے بعد آج قیمتوں میں ایک بار پھر اضافہ ہوگیا۔ مقامی صرافہ بازاروں میں بدھ کے روز 24 قیراط کے حامل فی تولہ سونے کی قیمت میں 1400 روپے کا اضافہ ریکارڈ ہوا، جس کے بعد نئی قیمت 2 لاکھ 71 ہزار 900 روپے فی تولہ ہو گئی۔ اسی طرح ملک میں فی 10 گرام سونے کی قیمت میں بھی 1200 روپے کا اضافہ ہوا، جس سے نئی قیمت 2 لاکھ 33 ہزار 111 روپے فی 10گرام ہو گئی۔ دریں اثنا ملک میں سونے کی قیمت میں اضافے کے برعکس فی تولہ چاندی قیمت بغیر کسی تبدیلی کے 3250روپے اور 10گرام چاندی کی قیمت بھی بغیر کسی تبدیلی کے 2786روپے کی سطح پر مستحکم رہی۔ بین الاقوامی بلین مارکیٹ میں فی اونس سونے کی قیمت میں 14ڈالر کا اضافہ ہوگیا، جس کے نتیجے میں نئی عالمی قیمت 2607ڈالر فیا ونس کی سطح پر آگئی ۔","business"
"92","کوئی منی بجٹ نہیں آئے گا ، آئی ایم ایف کے ساتھ مذاکرات میں اہم پیشرفت","https://urdu.samaa.tv/2087324622","پاکستان اور آئی ایم ایف کے درمیان مذاکرات میں اہم پیشرفت ہوئی ہے ،  ایف بی آر حکام نے دعویٰ کیا ہے کہ کوئی منی بجٹ نہیں آئے گا اور  پیٹرولیم مصنوعات پر جی ایس ٹی بھی نہیں لگایا جائے گا۔ ایف بی آرذرائع نے کہاہے کہ کوئی منی بجٹ نہیں آئے گا اور 12ہزار970ارب روپے کا سالانہ ٹیکس ہدف برقرار رہے گا، پیٹرولیم مصنوعات پر جنرل سیلز ٹیکس بھی نہیں لگایا جائےگا، آئی ایم ایف نے ٹیکس محصولات پر اطمینان کا اظہار کیا ہے، ٹیکس ٹو جی ڈی پی کی شرح 8.8 فیصد سے بڑھ کر 10.3 فیصد ہوگئی۔ ذرائع ایف بی آر کا کہناتھا کہ آئی ایم ایف ٹیکس ٹو جی ڈی پی میں 1.5 فیصد بہتری پر مطمئن ہے،زرعی آمدن پر ٹیکس وصولی اگلے سال سے شروع ہو جائے گی، آئی ایم ایف کے ساتھ ابھی مزید مذاکرات بھی ہونگے، آئی ایم ایف کے ساتھ تاجر دوست اسکیم میں کچھ تبدیلیوں پر بات چیت متوقع ہے ۔ ذرائع کے مطابق تین ماہ میں ری ٹیلرز سے 12 ارب روپے ٹیکس جمع کیا گیا،  چار لاکھ نئے تاجروں نے ٹیکس گوشوارے جمع کرا دیے ہیں ، رجسٹرڈتاجروں کی تعداد2لاکھ سےبڑھ کر6لاکھ تک پہنچ گئی ہے۔","business"
"93","جاپان نے پاکستان کیلئے 1 کروڑ 85 لاکھ ڈالر گرانٹ کی منظوری دیدی","https://urdu.samaa.tv/2087324617","جاپان نے پاکستان کیلئے ایک کروڑ پچاسی لاکھ ڈالر گرانٹ کی منظوری دے دی ،رقم فلڈ مینجمنٹ پراجیکٹ کے لئے استعمال کی جائے گی۔ اقتصادی امورڈویژن کے مطابق جاپان انٹرنیشنل کوآپریشن ایجنسی پاکستان کو پانچ ارب گیارہ کروڑ روپے فراہم کرے گی،اس سلسلے میں اسلام آباد میں وزارت اقتصادی امور میں دستخطوں کی تقریب  ہوئی۔ پاکستان کی جانب سے سیکرٹری اقتصادی امور ڈاکٹر کاظم نیاز اور جاپانی سفیر واڈا مٹسوہیرو نے  دستخط کئے۔ اقتصادی امورڈویژن کےمطابق منصوبے کےذریعے سیلاب سےمتعلق پیش گوئی کے نظام میں بہتری آئے گی۔سیکرٹری اقتصادی امور نے کہا کہ فلڈ مینجمنٹ منصوبے میں تعاون پر جاپان کے شکرگزار ہیں۔جاپانی سفیر نے حکومت پاکستان کے ساتھ مل کر دوطرفہ تعاون کو مزید مضبوط بنانے کے عزم کا اظہار کیا ہے۔   ","business"
"94","ایف بی آر نے تمام ٹیکسوں کی ادائیگیوں کا نیا مربوط سسٹم متعارف کر ادیا","https://urdu.samaa.tv/2087324616","فیڈرل بورڈ آف ریونیو ( ایف بی آر ) نے تمام ٹیکسوں کی ادائیگیوں کا نیا مربوط سسٹم متعارف کر ادیا۔ ایف بی آر کے مطابق نئے سسٹم کے تحت ود ہولڈنگ ٹیکس ، انکم ٹیکس، سیلز ٹیکس اور ایف ای ڈی کی ادائیگی یکجا کر دی گئی ہے۔ ٹیکسوں کی ادائیگی کا نیا سسٹم آئرس پورٹل کے اندر دستیاب ہے اور یہ ٹیکس کے نظام کو جدید بنانے کی راہ میں ایک اہم پیش رفت ہے۔ ترجمان نے بتایا کہ صارفین کو آسان آن لائن ادائیگی کی سہولت میسر ہو گی۔ ترجمان کا مزید کہنا تھا کہ یہ انقلابی جدت ڈیجیٹل ٹیکس ایڈمنسٹریشن میں ایف بی آر کی لیڈر شپ کی آئینہ دار ہے اور ایف بی آر  زیادہ مؤثر، ڈیجیٹلی ترقی یافتہ پاکستان کے قیام کے ذریعے ٹیکس دہندگان کو سہولیات فراہم کرنے کے لئے پر عزم ہے۔","business"
"95","معیشت کی بحالی کے لیے حکومت کا اینٹی اسمگلنگ کریک ڈاؤن جاری","https://urdu.samaa.tv/2087324611","ملکی معیشت کی بحالی کے لیے حکومت کی جانب سے اینٹی اسمگلنگ کریک ڈاؤن جاری ہے۔ گزشتہ ہفتے حکومتی اداروں نے ملک بھر سے 7.8 میٹرک ٹن کھاد اور 5.5میٹرک ٹن چینی برآمد کیں،1052 سگریٹ کے سٹاکس، 320 کپڑے کے تھان اور 0.21 ملین لیٹر ایرانی تیل برآمد کیا۔ یکم ستمبر 2023 سےاب تک ملک بھر سے 13471.5 میٹرک ٹن کھاد اور 3789.64 میٹرک ٹن آٹا برآمد ہو چکا ہے،35134.51 میٹرک ٹن چینی، 4388953 سگریٹ کے سٹاکس، 155822 کپڑے کے تھان اور 17.95ملین لیٹر ایرانی تیل برآمد ہو چکا ہے۔ حکومتی ادارے ملک کومشکل وقت سے نکالنے کے لیےاسمگلنگ کے خلاف اپنی کاروائیاں جاری رکھنے کے لیے پرعزم ہیں۔ ","business"
"96","16 نومبر سے پیٹرول کی قیمت میں 2 روپے 60 پیسے فی لیٹر اضافہ متوقع","https://urdu.samaa.tv/2087324601","پیٹرول کی قیمت میں 2 روپے 60 پیسے فی لیٹر اضافہ متوقع ہے،16نومبر سے پیٹرولیم مصنوعات کی قیمتوں میں اضافے کا تخمینہ اوگرا کو ارسال کردیا گیا۔ آئل انڈسٹری نےابتدائی ورکنگ اوگرا کو بھجوا دی،پیٹرول کی قیمت میں دو روپے ساٹھ پیسے اور ہائی اسپیڈ ڈیزل کی قیمت میں چھ روپے فی لیٹر اضافہ تجویز کیا گیا ہے تخمینہ موجودہ حکومتی ٹیکسز کی بنیادوں لگایاگیا ہے،ایکسچینج ریٹ ایڈجسٹمنٹ صفر رکھی گئی ہے۔ اس وقت پیٹرول ڈیزل پر لیوی ساٹھ روپے فی لیٹر ہے۔ اوگرا پندرہ نومبرکو پیپر حکومت کو ارسال کرے گی،وزرارت خزانہ وزیراعظم کی منظوری سے حتمی نوٹیفکیشن جاری کرے گی ۔ حکومت کےپاس قیمتوں میں ردو بدل ٹیکسزمیں اضافے کا اختیار اپنے ریونیو اہداف کو مدنظر رکھتے ہوئے فیصلہ کرےگی،پیٹرول کی ایکس ریفائنری قیمت میں دو روپے اٹھاون پیسے اور ہائی اسپیڈ ڈیزل کی قیمت میں چھ روپے بیس پیسےاضافہ ریکارڈ کیا گیا،پیٹرول اور ڈیزل پر فی بیرل پریمیم میں ایک ڈالر کا اضافہ ہوا ۔ پیٹرول پر فی لیٹر ٹرانسپورٹیشن چارجز سات روپے نواسی پیسے اور ڈیزل پرچارروپے سترہ پیسے فی لیٹر ہیں۔ ","business"
"97","بلوچستان ڈیرہ بگٹی میں واقع کنویں سے گیس کی پیداوار شروع ہو گئی","https://urdu.samaa.tv/2087324600","بلوچستان ڈیرہ بگٹی میں واقع کنویں سے گیس کی پیداوار شروع ہو گئی۔ اوجی ڈی سی ایل کا کہنا ہےکہ کنویں سے یومیہ پچاس لاکھ اسٹینڈرڈ کیوبک فٹ گیس نکل رہی ہے۔گیس کی پیداوارکواچ گیس پراسیسنگ پلانٹ سےکامیابی سےمنسلک کردیاہے او جی ڈی سی ایل نے اس حوالے سے پاکستان اسٹاک ایکسچینج کو خط کے ذریعے آگاہ کردیا،کہا کہ کنواں 100فیصد اوجی ڈی سی کی ملکیت ہے یاد رہے کہ رواں سال اوائل میں پی پی ایل نے سندھ کے ضلع خیرپور میں واقع لطیف بلاک میں دریافت ہونے والے کنویں ٹور ون سے گیس کی دریافت کا اعلان کیا تھا۔ پچھلے سال پی پی ایل نے ادھی ساؤتھ 6 کنویں سے ہائیڈرو کاربن کی پیداوار شروع کی تھی۔","business"
"98","پی آئی اے کی پرائیویٹائزیشن کے معاملے کو کابینہ کمیٹی کو بجھوانے کا فیصلہ","https://urdu.samaa.tv/2087324596","پی آئی اے کی نجکاری کا معاملہ کابینہ کمیٹی کو بھجوانے کا فیصلہ کرلیا گیا۔ وفاقی وزیرسرمایہ کاری بورڈ،مواصلات و نجکاری عبدالعلیم خان کی زیرصدارت پرائیوٹائزیشن کمیشن بورڈ کا اجلاس ہوا،جس میں مختلف امور پر غور کیا گیا اورمختلف سفارشات کی منظوری دی گئی۔ وفاقی وزیرعبدالعلیم خان کا کہنا تھا کہ نجکاری کے معاملات قوانین و ضوابط کے مطابق اور ملکی مفاد کو سامنے رکھتے ہوئے ہوں گے۔ پی آئی اے سمیت دیگر اداروں کی نجکاری کے امور کا حتمی فیصلہ کابینہ کمیٹی نے کرنا ہے۔ انہوں نےکہا کہ پی آئی اےسمیت اداروں کی پرائیوٹائزیشن کیلئے آئندہ پیشکش کےعمل کوبہترسےبہتر بنایا جائے،عبدالعلیم خان نےہدایت کی کہ پی آئی اےسمیت دیگرسرکاری اداروں کی بلاتاخیرنجکاری کو آگے بڑھایا جائے،ان کا کہنا تھا کہ ہم اپنےحلف کے پابند ہیں کہ ملک و قوم کی بہتری کےلیےجو کچھ ہوا وہ ضرور کریں گے۔ پی آئی اےنجکاری کےعمل سے سیکھنےاور آئندہ اسےمزید بہتر بنانے کی ضرورت ہے۔ پرائیوٹائزیشن کمیشن بورڈ کے اجلاس میں دیگر منصوبوں کی نجکاری کے حوالے سے بھی اہم امور زیر غور آئے۔ ","business"
"99","کرنسی مارکیٹس میں ڈالر کی قدر میں اضافے کا سلسلہ جاری","https://urdu.samaa.tv/2087324579","کرنسی مارکیٹس میں امریکی کرنسی ڈالر کی قدر میں اضافے کا سلسلہ جاری ہے۔ سٹیٹ بینک آف پاکستان ( ایس بی پی ) کی جانب سے جاری کردہ اعدادو شمار کے مطابق کاروباری ہفتے کے دوسرے روز بھی انٹربینک اور اوپن مارکیٹ میں ڈالر کی قدر میں اضافہ ریکارڈ کیا گیا۔ لازمی پڑھیں۔ سٹاک مارکیٹ میں آج کیا صورتحال رہی ؟ جانیے مرکزی بینک کے مطابق منگل کو انٹربینک میں ڈالر 7 پیسے مہنگا ہو کر 277 روپے 93 پیسے بند ہوا۔ یاد رہے کہ پیر کو انٹربینک میں ڈالر 12 پیسے مہنگا ہو کر 277 روپے 86 پیسے بند ہوا تھا۔ دوسری جانب اوپن مارکیٹ میں بھی ڈالر کی قدر میں اضافہ ریکارڈ کیا گیا ہے۔ ای کیپ کے مطابق اوپن مارکیٹ میں ڈالر 6 پیسے مہنگا ہو کر 278 روپے 83 پیسے کا ہوگیا۔","business"
"100","قائمہ کمیٹی کا ناکارہ گندم امپورٹ سکینڈل کی انکوائری کا فیصلہ","https://urdu.samaa.tv/2087324577","سینیٹ کی قائمہ کمیٹی برائے قومی غذائی تحفظ نے گندم اسکینڈل کی تحقیقات کیلئے ذیلی کمیٹی تشکیل دے دی۔ چیئرمین مسرور احسن کی زیر صدارت سینیٹ کی قائمہ کمیٹی برائے قومی غذائی تحفظ کا اجلاس ہوا جس میں خراب گندم بیرون ملک سے منگوانے کے اسکینڈل کی انکوائری کا فیصلہ کرتے ہوئے تحقیقات کیلئے ذیلی کمیٹی تشکیل دے دی گئی۔ سیکرٹری وزارت قومی غذائی تحفظ اور ایم ڈی پاسکو کی جانب سے ذیلی کمیٹی کی تشکیل کی مخالفت کی گئی۔ تحقیقات کیلئے تشکیل دی گئی ذیلی کمیٹی کی سربراہی سینیر ایمل ولی خان کریں گے۔ ایم ڈی پاسکو نے کہا پہلے ہی انکوائری کمیٹیاں گندم اسکینڈل پر کام کر رہی ہیں ، یہ بڑا اسکینڈل ہے قائمہ کمیٹی خود تحقیقات کرے ۔ اجلاس میں کاٹن سیس کی ریکوری نہ ہونے کا معاملہ بھی زیر بحث آیا۔ کمیٹی چیئرمین مسرور احسن نے کہا کہ حکومت کو کاٹن سیس سے بھاری ریونیو ملتا تھا، جو کئی سال سے نہیں آرہا۔ کاٹن کمشنر نے بتایا کہ 2016 سے 24 تک کاٹن سیس کی مد میں تین اعشاریہ چار ارب روپے کی وصولی باقی ہے۔ کمیٹی نے آئندہ اجلاس میں کاٹن سیس پر تفصیلی بریفنگ طلب کر لی۔","business"
"101","پاکستان اسٹاک مارکیٹ میں کاروبار کا منفی زون میں اختتام","https://urdu.samaa.tv/2087324574","پاکستان اسٹاک ایکسچینج ( پی ایس ایکس ) میں کاروبار کا منفی زون میں اختتام ہوگیا۔ کاروباری ہفتے کے دوسرے روز اسٹاک مارکیٹ ریکارڈ نہ بناسکی اور کاروبار کا منفی زون میں اختتام ہوا۔ تاہم، منگل کو مندی کے باوجود اسٹاک مارکیٹ 93 ہزار پوائنٹس کی حد برقرار رکھنے میں کامیاب رہی۔ ہنڈریڈ انڈیکس 424 پوائنٹس گر کر 93224 پوائنٹس پر بند ہوا۔","business"
"102","پاکستان میں پیٹرول اور ڈیزل کی قیمتوں میں 16 نومبر سے بڑا اضافہ متوقع","https://urdu.samaa.tv/2087324573","عالمی مالیاتی فنڈ (آئی ایم ایف) کی سفارشات کے پیش نظر پاکستان میں پیٹرول اور ڈیزل کی قیمتوں میں 16 نومبر سے نمایاں اضافے کا امکان ہے۔ آئی ایم ایف نے پیٹرولیم مصنوعات پر جنرل سیلز ٹیکس (جی ایس ٹی) نافذ کرنے اور پیٹرولیم ڈیولپمنٹ لیوی (پی ڈی ایل) کو 60 روپے سے بڑھا کر 70 روپے فی لیٹر کرنے کی تجویز پیش کی ہے۔ اگر حکومت ان تجاویز کو تسلیم کرتی ہے، تو پیٹرول اور ڈیزل کی قیمتوں میں نمایاں اضافہ ہو سکتا ہے، جس سے صارفین پر مزید مالی بوجھ پڑے گا جو پہلے ہی مہنگائی کا سامنا کر رہے ہیں۔ یہ ممکنہ اضافہ پچھلی دوہفتوں میں مسلسل دوسری مرتبہ قیمتوں میں تبدیلی کا حصہ ہوگا، جو کہ آئی ایم ایف کی شرائط کے تحت جاری معاشی اصلاحات کا تسلسل ہے۔ پاکستان میں موجودہ پیٹرول اور ڈیزل کی قیمتیں 31 اکتوبر کو ہونے والے حالیہ اضافے میں پیٹرول کی قیمت 1.35 روپے فی لیٹر بڑھ کر 248.38 روپے فی لیٹر ہوگئی، جبکہ ہائی اسپیڈ ڈیزل (ایچ ایس ڈی) کی قیمت میں 3.85 روپے کا اضافہ ہوا، جس کے بعد اس کی قیمت 255.14 روپے فی لیٹر ہوگئی۔ یہ ایڈجسٹمنٹ بین الاقوامی تیل کی قیمتوں اور حکومتی مالیاتی اہداف کو مدنظر رکھتے ہوئے کی گئی تھیں۔ فی الحال پیٹرولیم مصنوعات پر جی ایس ٹی لاگو نہیں کیا گیا ہے، اور پی ڈی ایل 60 روپے فی لیٹر مقرر ہے۔","business"
"103","مقامی مارکیٹ میں فی تولہ سونے کی قیمت میں 7 ہزار روپے کی بڑی کمی ریکارڈ","https://urdu.samaa.tv/2087324569","مقامی مارکیٹ میں فی تولہ سونے کی قیمت میں 7 ہزار روپے کی بڑی کمی ریکارڈ کی گئی ہے۔ آل صرافہ ایسوسیشن کےمطابق پاکستان میں فی تولہ سونے کی قیمت میں 7 ہزار روپے کی بڑی کمی ریکارڈ کی گئی ہے،جس کے بعد 24 قیراط فی تولہ سونے قیمت 2 لاکھ 70 ہزار 500 روپے ہوگئی۔ اس کے علاوہ 10 گرام کے 24 قیراط سونے کی قیمت 6 ہزار روپے کی کمی کے بعد 2 لاکھ  31 ہزار  911 روپے ہوگئی،جبکہ 10 گرام کے 22 قیراط سونے کی قیمت 2 لاکھ 12 ہزار 584 روپے ہوگئی۔ خیال رہے کہ گزشتہ روز مقامی مارکیٹ میں سونے کی قیمت میں 13 سو روپے کی کمی ریکارڈ کی گئی تھی۔ دوسری جانب عالمی مارکیٹ میں بھی سونے کی قیمت میں 77 ڈالر کی کمی کے بعد قیمت 2 ہزار 593 ڈالر فی اونس ریکارڈ کی جارہی ہے۔ ","business"
"104","ایس آئی ایف سی کے تحت گرین ٹورازم پاکستان میں سیاحت کو فروغ دینے کے لئے کوشاں","https://urdu.samaa.tv/2087324557","ایس آئی ایف سی کے تحت گرین ٹورازم پاکستان میں سیاحت کو فروغ دینے کے لئےکوشاں ہےاس کا مقصد پاکستانی سیاحت کو عالمی سطح پر  پرکشش بنانا ہے۔ گرین ٹورازم کا 30 سے زائدحکومتی اداروں کےساتھ تعاون جاری ہے،گرین پاکستان کا مقصد کھیلوں اور ایونٹس کےذریعےمقامی اور بین الاقوامی سطح پر پاکستان کو اجاگر کرنا ہے،پاکستان کی سیاحت کی نمائندگی مذہبی سیاحت، کوہ پیمائی اور  ورثہ کی جگہوں  میں ہے۔ گرین ٹورازم سیاحوں کو فون پر بکنگ، گائیڈز اور رہائش کی سہولت کی فراہمی کے لیے  پلیٹ فارم مہیا کرے گا،گرین ٹورازم کے تحت شراکت داری کا فروغ اور  ""ہیومن ریسورس انسٹی ٹیوٹ""  کا  قیام زیر غور  ہے۔ گرین ٹورازم کی بین الاقوامی ایونٹس کو پاکستان لانے اور ملک کی عالمی سطح پر پروفائل کو بلند کرنے کی کوششیں کی جارہی ہے۔ ایس آئی ایف سی کی سہولت کاری اور حکومتی مثبت اقدامات پاکستان کے سیاحتی شعبے کو نئے افق تک پہنچائیں گے۔","business"
"105","حکومت کا درآمدی ایل این جی گھریلو صارفین کو دینے کا فیصلہ","https://urdu.samaa.tv/2087324555","بجلی کی کھپت میں کمی کے باعث پاور سیکٹر کی جانب سے درآمدی ایل این جی کی خریداری روکنے کے بعد حکومت نے گیس گھریلو صارفین کو فراہم کرنے کا فیصلہ کرلیا۔   وزارت پیٹرولیم کی دستاویزات کے مطابق گھریلو صارفین کو ایل این جی فراہم کرنے کے لیے 163 ارب روپے درکار ہوں گے، گردشی قرض کو روکنے کے لئے گیس ٹیرف میں اضافہ کیا جائے گا اور درآمدی ایل این جی اور مقامی گیس کے ٹیرف میں فرق بھی ختم کیا جائے گا۔ ذرائع کے مطابق روزانہ کی بینادوں پر درآمدی ایل این جی ڈالنے سے پائپ لائنوں میں پریشر بڑھ رہا ہے، پاور سیکٹر 600ایم ایم سی ایف ڈی ایل این جی اٹھاتا تھا۔ کیپٹو پاور کی بندش سے بھی 150 یم ایم سی ایف ڈی ایل این جی سر پلس ہوجائے گی ، کیپٹو پاور سے گیس سیکٹر کو 400 ارب کا ریونیو بھی حاصل ہو رہا ہے، گردشی قرض کو بڑھنے سے روکنے کیلئے گیس ٹیرف میں اضافہ کیا جائے گا۔ ذرائع نے بتایا کہ درآمدی ایل این جی اور مقامی گیس کا ٹیرف فرق بھی ختم کیا جائے گا ، اس وقت مقامی گیس کا ٹیرف 1550،درآمدی ایل این جی کا 3500ایم ایم سی ایف ڈی ہے، ٹیرف میں فرق ختم کرنے سے حکومت کو200ارب کا ریونیو ملے گا۔ کھاد کمپنیوں کے ٹیرف میں بھی اضافہ کیا جائے گا۔ حکومت نے فروری 2025سے نئے گیس ٹیرف کا اطلاق کرنا ہے۔","business"
"106","عالمی منڈی میں خام تیل کی قیمتوں میں معمولی تبدیلی","https://urdu.samaa.tv/2087324554","عالمی منڈی میں خام تیل کی قیمتوں میں معمولی تبدیلی ریکارڈ کی گئی۔ منگل کو عالمی منڈی میں برینٹ کروڈ فیوچر کی قیمت میں کمی جبکہ یو ایس ویسٹ ٹیکساس انٹرمیڈیٹ کی قیمت میں اضافہ ریکارڈ کیا گیا ہے۔ رپورٹ کے مطابق برینٹ کروڈ فیوچر ایک فیصد کم ہو کر 71.82 ڈالر فی بیرل ہوگیا جبکہ یو ایس ویسٹ ٹیکساس انٹرمیڈیٹ کی قیمت میں 3 سینٹ کا اضافہ ہوا اور 68.07 ڈالر فی بیرل پر جاپہنچا۔ دونوں معاہدوں میں پچھلے دو تجارتی سیشنوں کے مقابلے میں 5 فیصد سے زیادہ کی کمی واقع ہوئی تھی۔ قیمتوں کی مزید سمت پیٹرولیم برآمد کرنے والے ممالک کی تنظیم  اوپیک کی ماہانہ رپورٹ سے آئے گی جو بعد میں جاری کی جائے گی۔","business"
"107","بٹ کوائن کی قیمت 89 ہزار637 ڈالر کی بلند ترین سطح پر پہنچ گئی","https://urdu.samaa.tv/2087324547","بٹ کوائن کی آج بروز منگل قیمت تاریخ کی بلند ترین سطح 89,637 ڈالر پر ریکارڈ کی جارہی ہے۔ ماہرین کےمطابق،اگرموجودہ رجحان برقرار رہا تو سال کے آخر تک بٹ کوائن کی قیمت 100,000 ڈالر تک جا سکتی ہے۔ڈونلڈ ٹرمپ نےوعدہ کیا ہےکہ وہ امریکہ کو""دنیاکاکرپٹو مرکزبنائیں گے،جس سےسرمایہ کاروں میں جوش وخروش پایاجارہا ہے۔ دوسری جانب امریکی ڈالر بھی ٹرمپ کی اقتصادی پالیسیوں اور تجارتی حکمت عملی کے باعث مستحکم ہو رہا ہے۔ ٹرمپ کے صدر بننے پر ریپبلکن پارٹی دونوں ایوانوں میں کنٹرول حاصل کر لے گی، جس سے انہیں ٹیکسوں میں کمی اور حکومتی اخراجات کو کم کرنے میں مدد ملے گی۔ ٹرمپ نے یورپ اور چین کو امریکی مصنوعات کی خریداری نہ کرنے پر سنگین نتائج کی دھمکی دی ہے، جس میں چینی مصنوعات پر 60 فیصد تک ٹیرف شامل ہیں۔عالمی کرنسی مارکیٹ بھی اس صورتحال سے متاثر ہو رہی ہے۔یورو کی قیمت سات ماہ کی کم ترین سطح پر پہنچ گئی ہے جبکہ چینی یوان بھی تین ماہ کی کم ترین سطح کے قریب ہے۔ ","business"
"108","وفاقی وزیرخزانہ کی آئی ایم ایف کو معاشی استحکام کے تسلسل کیلئے اصلاحات کا عمل جاری رکھنے کی یقین دہانی","https://urdu.samaa.tv/2087324541","آج پاکستان اور آئی ایم ایف کےدرمیان مذاکرات کا دوسرا روز ہے،جہاں آئی ایم ایف کےوفد کی مشن چیف نیتھن پورٹرکی قیادت میں  وزیر خزانہ ومحصولات سینیٹر محمد اورنگزیب  سے ملاقات کی ہے۔ وفاقی وزیرخزانہ سینیٹر محمد اورنگزیب نے وفد کا خیرمقدم کیا،وزیرمملکت برائے خزانہ علی پرویز ملک، گورنر اسٹیٹ بینک،چئیرمین ایف بی آر ملاقات میں موجود تھے،ملاقات میں 7 ارب ڈالر کے قرض پروگرام پر عمل درآمد میں اب تک ہونے والی پیشرفت پر تبادلہ خیال کیا گیا۔ وزیرخزانہ محمد اورنگزیب کی آئی ایم ایف وفد کو بریفنگ دی کہ رواں مالی سال کی پہلی سہ ماہی کے زیادہ تر اہداف حاصل کر لیئے گئے،اور پروگرام پر مکمل عمل درآمد کا عزم کا اعادہ کیا۔ حکام وزارت خزانہ کا کہنا ہے کہ آئی ایم ایف کو معاشی استحکام کے تسلسل کیلئے اصلاحات کا عمل جاری رکھنے کی یقین دہانی کرائی ہے،  وفد 15 نومبر تک پاکستان میں قیام کرے گا۔","business"
"109","پاکستان کا قرض سے جی ڈی پی کا تناسب 75 ماہ کی کم ترین سطح پر آ گیا","https://urdu.samaa.tv/2087324540","سٹیٹ بینک نے پاکستان کے قرض سے متعلق اعدادو شمار جاری کر دیئے ہیں جس کے مطابق پاکستان کا قرض سے جی ڈی پی کا تناسب 75 ماہ کی کم ترین سطح پر آ گیاہے ۔ سٹیٹ بینک کے مطابق ستمبر 2024 ءتک  پاکستان کا قرض سے جی ڈی پی کاتناسب65.7 فیصد تک گر گیا ہے ، قرض سے جی ڈی پی تناسب جون 2018ءکے بعد سے کم ترین سطح پر ہے، پاکستان کا اندورنی قرض سےجی ڈی پی کاتناسب43.1فیصد ہو گیا جبکہ بیرونی قرض سےجی ڈی پی کا تناسب 22.7 فیصد  پر آ گیا، وفاقی حکومت کے قرضوں میں ماہانہ 1.1 فیصد کی کمی ہوئی ہے ۔ ایک ماہ وفاق  کےقرضے70.4کھرب روپے سے کم ہو کر 69.6 کھرب روپےہو گئے، سالانہ بنیادوں پروفاقی حکومت کےقرضوں میں 12 فیصد اضافہ  ہوا ہے ، ستمبر2023ءمیں وفاقی حکومت کے قرضے 62.3 کھرب روپے تھے۔","business"
"110","آئی ایم ایف مشن کو ٹیکس پالیسی اور اصلاحات پر بریفنگ دی گئی، ذرائع","https://urdu.samaa.tv/2087324535","آئی ایم ایف مشن نیتھن پورٹر کی قیادت میں 15 نومبر تک پاکستان کے دورے پر ہے، آئی ایم ایف مشن کو ٹیکس پالیسی اور اصلاحات پر بریفنگ دی گئی ہے۔ اسلام آباد میں انٹرنیشنل مانیٹری فنڈ(آئی ایم ایف) مشن اور حکومت کے درمیان مذاکرات  کا پہلا دور مکمل ہوگیا۔ ذرائع کی جانب سے فراہم کی گئی معلومات کے مطابق انٹرنیشنل مانیٹری فنڈ(آئی ایم ایف)  مشن کو ٹیکس پالیسی اور اصلاحات پر بریفنگ دی گئی ہے، ٹیکس نیٹ بڑھانے کیلئےایف بی آر کی ڈیجیٹائزیشن اور آرٹیفشل انٹیلیجنس ڈیٹا کے استعمال پر بھی بریفنگ دی گئی۔ ذرائع  فیڈرل بورڈ آف ریونیو(ایف بی آر) کے مطابق اے آئی بیسڈ اقدامات اور ڈیجٹلائزیشن اقدامات کے بعد ریونیو میں بہتری متوقع ہے، ایف بی آر ٹرانسفارمیشن پلان کےتحت نئے دفاتر کےقیام اوررائٹ سائزنگ سےبھی آگاہ کیا گیا، اِن لینڈ ریونیو اور کسٹمز میں اب تک 160 سے زائد آسامیاں ختم کی جا چکی ہیں۔ بریفنگ میں آئی ایم ایف کے مشن کو بتایا گیا کہ وفاقی کابینہ نے مختلف وزارتوں اور ڈویژنز میں ڈیڑھ لاکھ آسامیاں ختم کرنے کا فیصلہ کیا تھاڈائریکٹوریٹ جنرل آف انٹیلی جنس اینڈ انویسٹی گیشن کسٹمز کی تنظیم نو کی جارہی ہے، کسٹمز کے 4 ڈائریکٹوریٹ بند کر دیئے گئے،راولپنڈی، ملتان، حیدرآباد اور گوادر شامل ہیں۔ ذرائع  کا مزید کہنا ہے کہ آئی ایم ایف مشن اور وزارت توانائی کے حکام کے درمیان  بھی بات چیت ہوئی  ہے، مزاکرات میں آر ایل این جی کے استعمال اور سولرائزیشن پالیسی پر بات چیت کی گئی،آئی ایم ایف مشن کو سولرائزیشن پالیسی پر تفصیلی بریفنگ دی گئی ہے۔ واضح رہے کہ آئی ایم ایف مشن نیتھن پورٹر کی قیادت میں 15 نومبر تک پاکستان کے دورے پر ہے، آئی ایم ایف مشن اور حکومتی معاشی ٹیم کے درمیان کل بھی مذاکرات ہوں گے۔","business"
"111","نئی متعارف کروائی گئی گاڑی کی قیمت میں بڑی کمی کا اعلان","https://urdu.samaa.tv/2087324534","ایم جی موٹرز پاکستان نے نئی ایم جی ایچ ایس پی ایچ ای وی لانچ  کر دی ہے جس کی تعارفی قیمت بھی رعایتی رکھی گئی ہے جس کے تحٹ صارفین کو تقریبا 4 لاکھ روپے کی بچت ہو گی ۔ ایم جی موٹرز پاکستان نے آٹو شو 2024 میں اپنی تازہ ترین ہائبرڈ الیکٹرک کراس اوور ایس یو وی، ایم جی ایچ ایس پی ایچ ای وی (پلاگ اِن ہائبرڈ الیکٹرک وہیکل) متعارف کرا دی ہے۔ کمپنی کی جانب سے یہ ماڈل مکمل طور پر مقامی سطح پر اسمبل کیا گیاہے ، جو کہ جدید فیچرز اور زبردست کارکردگی کی حامل ہے ، ابتدائی خریداروں کیلئے اس گاڑی کی قیمت میں 4 لاکھ روپے کی رعایت دی گئی ہے جس کے بعد فوری آنے اور بکنگ کروانے کروانے والے کو یہ گاڑی 94 لاکھ 99 ہزار روپے میں ملے گی جبکہ اس کی اصل قیمت 98 لاکھ 99 ہزار روپے ہے ۔ اہم خصوصیات اور تفصیلات لمبائی، چوڑائی، اونچائی: 4610 x 1876 x 1685 ملی میٹر ویل بیس: 2720 ملی میٹر ٹرنک کی گنجائش: 463 لیٹر، جسے بڑھا کر 1287 لیٹر کیا جا سکتا ہے فیول ٹینک کی گنجائش: 37 لیٹر کارکردگی انجن: 1.5T ٹربو چارجڈ ہائبرڈ انجن طاقت اور ٹارک: 209 کلوواٹ اور 480 نیوٹن میٹر ٹرانسمیشن: 10 اسپیڈ رفتار: 0 سے 100 کلومیٹر فی گھنٹہ 7.1 سیکنڈ میں فیول ایفی شینسی: 58.8 کلومیٹر فی لیٹر زیادہ سے زیادہ رفتار: 185 کلومیٹر فی گھنٹہ بیرونی ڈیزائن ایم جی ایچ ایس پی ایچ ای وی کا بیرونی ڈیزائن جدید اور خوبصورت ہے، جس میں ایل ای ڈی ہیڈلائٹس، الیکٹرک ڈور مررز، الیکٹرک لفٹ گیٹ، اور ڈیجیٹل فلیم گرِل شامل ہیں۔ ایم جی ایچ ایس پی ایچ ای وی میں مکمل حفاظتی خصوصیات شامل ہیں جیسے کہ ڈوئل فرنٹ، سائیڈ، اور کرٹن ایئر بیگز، اینٹی لاک بریکنگ سسٹم، ای بی ڈی، لین ڈپارچر وارننگ، بلائنڈ اسپاٹ ڈیٹیکشن، اور ریئر کراس ٹریفک الرٹ۔ بکنگ اور ڈیلیوری فی الحال بکنگ کی قیمت اور تخمینی ڈیلیوری وقت کا اعلان نہیں کیا گیا ہے۔ مزید معلومات کے لیے دلچسپی رکھنے والے صارفین کو قریبی ایم جی ڈیلرشپ سے رابطہ کرنے کا مشورہ دیا گیا ہے۔","business"
"112","تاریخ میں پہلی مرتبہ بٹ کوائن نے 80 ہزار ڈالر کراس کرنے کاریکارڈ قائم کر دیا","https://urdu.samaa.tv/2087324532","تاریخ میں پہلی مرتبہ بٹ کوائن نے 80 ہزار ڈالر کراس کرنے کاریکارڈ توڑ دیا ہے۔ امریکی صدارتی انتخابات میں ڈونلڈ ٹرمپ کی جیت کے بعد بٹ کوائن کی قدر پہلی بار $80,000 سے تجاوز کر گئی ہے یہ سنگ میل 2024 میں بٹ کوائن کے لیے 93% کے اضافے کے بعد حاصل کیا گیا  ہے جس کی کرپٹو کرنسیوں کے لیے دوستانہ ہونے کی توقع ہے۔ امریکن الیکشن کےجیسے ہی انتخابی نتائج سامنے آئےبٹ کوائن کی قیمت آسمان کو چھونے لگی ٹرمپ کی جیت کے اعلان کے فوراً بعد $75,000 تک پہنچ گئی۔ رفتار جاری رہی قیمت کو $81,000 سے زیادہ کی بلند ترین سطح پر پہنچ گئی۔ ماہرین کا کہنا ہے کہ ٹرمپ کرپٹو کے حامی ہیں کیونکہ ٹرمپ نے امریکہ کو بٹ کوائن اور کرپٹو کرنسی کا مرکز بنانے کا عہد کیا ہے جس سے سرمایہ کاروں کے اعتماد میں اضافہ ہوا ہے۔ ایک پرو کرپٹو کانگریس سے قانون سازی کی توقع کی جاتی ہے جو ڈیجیٹل اثاثوں کے لیے سازگار ماحول کو فروغ دے گی،کرپٹو مارکیٹ میں مجموعی طور پر رجحان میں تیزی آئی ہے، سرمایہ کاروں نے انڈسٹری کے لیے ٹرمپ کی حمایت پر شرط لگا رکھی ہے۔ اس ترقی کا چھوٹے ٹوکنز پر بھی مثبت اثر پڑا ہےجیسے Dogecoinجس نے حالیہ دنوں میں کرشن حاصل کیا ہے  جیسا کہ کرپٹو مارکیٹ کا ارتقاء جاری ہے یہ واضح ہے کہ امریکی صدارتی انتخابات Bitcoin کی شاندار ترقی کے لیے ایک نمایاں  رہے ہیں۔","business"
"113","شرح سود میں کمی اور معاشی بہتری،آٹو انڈسٹری بحال ہونے لگی","https://urdu.samaa.tv/2087324528","شرح سود میں کمی اور معاشی بہتری کےاثرات سے آٹوانڈسٹری بحال ہونے لگی ہے ، گاڑیوں کی فروخت میں ماہانہ 27 اورسالانہ بنیاد پرایک سو بارہ فیصد کا اضافہ ریکارڈ ہوا ۔ پاکستان آٹو موٹیومینوفیکچررزایسوسی ایشن (پاما) نے اعدادوشمارجاری کردیئے  ہیں جس کے مطابق اکتوبر  2024 میں  مجموعی طور پر 13108 گاڑیاں فروخت ہوئیں،اکتوبر 2023 میں ملک میں گاڑیوں کی 6180 گاڑیاں فروخت ہوئی تھیں،گاڑیوں کی فروخت میں ماہانہ 27 اورسالانہ بنیاد پر112 فیصد کا اضافہ ریکارڈ ہوا ہے ۔ پاما کے مطابق دو اور تین ویلرز1 لاکھ 37 ہزاریونٹس کی فروخت  28 ماہ کی بلند ترین سطح پر پہنچ گئی ہے ، ماہانہ بنیاد پر ٹریکٹرز کی فروخت میں ریکوری دیکھی گئی،اکتوبر میں 1733 ٹریکٹرز فروخت ہوئے،ستمبر میں 1076 ٹریکٹرز فروخت ہوئے تھے، ستمبر 2024 میں 10 ہزار 297 گاڑیاں فروخت ہوئی تھیں،مالی سال 25ء کے 4 ماہ میں گاڑیوں کی فروخت میں 50 فیصد اضافہ ہوا ہے ۔ مالی سال 25ء کے 4 ماہ میں 40 ہزار 693 گاڑیاں فروخت ہوئیں،گزشتہ مالی سال کے پہلے 4 ماہ میں 27 ہزار 163 گاڑیاں فروخت ہوئی تھیں۔","business"
"114","روپے کے مقابلے کرنسی مارکیٹس میں ڈالر مہنگا ہوگیا","https://urdu.samaa.tv/2087324523","کرنسی مارکیٹس میں امریکی کرنسی ڈالر کی قدر میں اضافہ ہوگیا۔ سٹیٹ بینک آف پاکستان ( ایس بی پی ) کی جانب سے جاری کردہ اعدادو شمار کے مطابق کاروباری ہفتے کے پہلے روز انٹربینک میں ڈالر مزید 12 پیسے مہنگا ہوا۔ مرکزی بینک کے مطابق پیر کو انٹربینک میں ڈالر 12 پیسے مہنگا ہو کر 277 روپے 86 پیسے بند ہوا۔ دوسری جانب اوپن مارکیٹ میں بھی ڈالر کی قدر میں اضافہ ریکارڈ کیا گیا ہے۔ ای کیپ کے مطابق اوپن مارکیٹ میں ڈالر 3 پیسے مہنگا ہو کر 278 روپے 77 پیسے کا ہوگیا۔","business"
"115","مقامی مارکیٹ میں سونے کی قیمت میں 13 سو روپے کی کمی ریکارڈ","https://urdu.samaa.tv/2087324515","ایک دن کی تیزی کے بعد سونے کے دام پھر گر گئے،مقامی مارکیٹ میں سونے کی قیمت میں 13 سو روپے کی کمی ریکارڈ کی گئی ہے۔ آل صرافہ ایسوسیشن کےمطابق پاکستان میں 24 کیرٹ فی تولہ سونا 1300 روپے کم ہو کر 277500 روپے پرآگیا،جبکہ دس گرام سونے کے بھائو 1115 روپے کی کمی سے 237911  روپے ہوگئے۔ دوسری جانب عالمی مارکیٹ میں سونے کی قیمت  13 ڈالر گر کر 2670 ڈالر پر آ گئی ہے۔","business"
"116","ایس آئی ایف سی کی معاونت سے قابل تجدید توانائی منصوبے کا آغاز","https://urdu.samaa.tv/2087324513","لکی سیمنٹ کی جانب سے  28.8 میگاواٹ قابل تجدید توانائی  کے منصوبے کا آغاز ہوگیا،یہ منصوبہ ایندھن کے بغیر اور ماحول دوست بجلی پیدا کرے گا لکی سیمنٹ نےہوا اورشمسی توانائی کا ہائبرڈمنصوبہ بنایا ہے,یہ ہائبرڈمنصوبہ پاکستان کے پائیدار معاشی مستقبل کی جانب  اہم قدم ہے,اس سے قبل لکی سیمنٹ  کراچی میں 42.8 میگاواٹ کا شمسی پلانٹ بھی فعال کر چکی ہے۔ ونڈ پاورمنصوبہ توانائی  کے شعبے کو تحفظ اور گرین انرجی کو فروغ دے گا،ایس آئی ایف سی کا تعاون معاشی استحکام اور توانائی  کے شعبے کے تحفظ کی ضمانت ہے۔ ","business"
"117","آئی ایم ایف مشن کی پاکستان آمد، ایف بی آر حکام کے ساتھ مذاکرات کا آغاز","https://urdu.samaa.tv/2087324511","انٹرنیشنل مانیٹری فنڈ ( آئی ایم ایف ) مشن نے پاکستان پہنچنے کے بعد فیڈرل بورڈ آف ریونیو ( ایف بی آر ) حکام کے ساتھ مذاکرات کا آغاز کر دیا ہے۔   ذرائع وزارت خزانہ کے مطابق مشن چیف ناتھن پورٹر کی قیادت میں آئی ایم ایف وفد آج سے 15 نومبر تک پاکستان کا دورہ کرے گا جس کے دوران پاکستانی حکام کی جانب سے موجودہ مالی سال کی پہلی سہ ماہی کے دوران معاشی کارکردگی پر بریفنگ دی جائے گی۔ موجودہ پروگرام کا پہلا اقتصادی جائزہ مارچ 2025 میں شیڈول ہے۔ ذرائع کے مطابق چیئرمین ایف بی آر کی سربراہی میں ٹیم کی جانب سے آئی ایم ایف کو بریفنگ دی گئی ہے جبکہ وزیر مملکت خزانہ علی پرویز ملک اور اسٹیٹ بینک حکام نے بھی میٹنگ میں شرکت کی ہے۔ ایف بی آر حکام نے بتایا کہ پہلے تین ماہ میں 2652 ارب روپے ٹیکس جمع کیا گیا جبکہ جولائی تا ستمبر 96.6 فیصد ٹیکس ہدف پورا کیا اور جولائی تا اکتوبر چار ماہ میں ٹیکس ہدف میں 190 ارب شارٹ فال رہا۔ بریفنگ میں بتایا گیا کہ رواں سال انکم ٹیکس گوشواروں میں 76 فیصد اضافہ ہوا اور گوشواروں کی تعداد 52 لاکھ سے تجاوز کر گئی ہے جبکہ ری ٹیلرز سے پہلی سہہ ماہی میں 10 ارب ٹیکس وصولی کا ہدف پورا کر لیا گیا ہے۔ دوسری جانب آئی ایم ایف وفد کی وزیر خزانہ محمد اورنگزیب سے کل ملاقات متوقع ہے۔","business"
"118","پاکستان اسٹاک ایکسچنج تاریخ میں پہلی بار 94 ہزار پوائنٹس کا سنگ میل عبور کرگئی","https://urdu.samaa.tv/2087324493","پاکستان اسٹاک ایکسچنج تاریخ میں پہلی بار 94 ہزار پوائنٹس کا سنگ میل عبور کرگئی۔ کاروباری ہفتے کے پہلے روز پاکستان اسٹاک مارکیٹ  تیزی کا رجحان دیکھا جارہا ہے،جہاں ہنڈریڈ انڈیکس 728 پوائنٹس بڑھکر 94020 پوائنٹس کی ریکارڈ سطح پر جا پہنچا۔ گزشتہ ہفتے کاروبار کے اختتام پر 93 ہزار 291 پوائنٹس پر بند ہوئی تھی۔     ","business"
"119","آئی ایم ایف وفد آج سے15نومبرتک پاکستان کا دورہ کرےگا،ذرائع وزارت خزانہ","https://urdu.samaa.tv/2087324488","عالمی مالیاتی فنڈ کا وفد آج سےپاکستان کا دورہ کرے گا۔۔ مالی سال کی پہلی سہ ماہی کی معاشی کارکردگی پر بریفنگ دی جائے گی۔ ذرائع وزارت خزانہ کےمطابق مشن چیف ناتھن پورٹر کی قیادت میں آئی ایم ایف وفد آج سے پندرہ نومبر تک پاکستان کا دورہ کرے گا۔ وفد توسیعی فنڈ سہولت پروگرام کے پہلے جائزے پربات چیت نہیں کرےگا۔ صرف  پاکستانی حکام کی جانب سے موجودہ مالی سال کی پہلی سہ ماہی کے دوران معاشی کارکردگی پر بریفنگ دی جائے گی۔۔ موجودہ پروگرام کا پہلا اقتصادی جائزہ مارچ دوہزار پچیس میں شیڈول ہے۔","business"
"120","قطر اور سعودی عرب کا پاکستان کے مختلف شعبوں میں سرمایہ کاری کا اعلان","https://urdu.samaa.tv/2087324476","ایس آئی ایف سی کی سہولت کاری سے قطر اورسعودی عرب کی جانب سے پاکستان کےمختلف شعبوں میں سرمایہ کاری کا اعلان کیا گیا ہے۔ ایس آئی ایف سی کی کوششوں سےپاکستان میں سرمایہ کاری کے لیےایک مستحکم اورپرکشش فضا کی تشکیل دی گئی ہے،سعودی عرب اورقطر کےساتھ معاہدات اورمفاہمتی یادداشتیں غیرملکی سرمایہ کاروں کےاعتماد کا واضح ثبوت ہے۔ وزیراعظم شہبازشریف کےکامیاسعودی عرب اور قطر کے ساتھ  معاہدات اور مفاہمتی یادداشتیں  غیر ملکی سرمایہ کاروں کے  اعتماد کا واضح ثبوت  ب دورہ قطرکےبعدتجارت،ثقافت اوردیگر شعبوں میں 3 ارب ڈالرکی باہمی سرمایہ کاری کاحصہ ہے،پاکستان اورقطر کےمابین اقتصادی تعلقات میں مزید استحکام اوردونوں ممالک کے درمیان دوطرفہ تعاون کو فروغ ملےگا۔ سعودی عرب اورپاکستان کا غذائی تحفظ،صحت،تعلیم،معدنیات اورمتعددشعبوں میں تعاون سے متعلق 34 مفاہمتی یادداشتوں کا تبادلہ ہوا،پاک سعودیہ تعلقات کی بہتری کےنتیجےمیں سعودی عرب نےسرمایہ کاری 2.8 ارب ڈالر کر دی۔ پاکستان میں کاروباری ماحول سےمتعلق  اصلاحات کی بدولت معاشی فوائد سےاستفادہ کرنےکی ترغیب دی، ایس آئی ایف سی کےتعاون سےغیرملکی سرمایہ کاری اورقدرتی وسائل کے استعمال سےمعیشت کے استحکام میں کلیدی کردار ہے۔","business"
"121","سعودی ریال کی قیمت میں کمی ، نیا ریٹ جاری","https://urdu.samaa.tv/2087324446","اوپن مارکیٹ میں آج سعودی ریال  73.65 روپے پر خریدا اور 74.20 روپے پر بیچا جاتا رہا ۔ تفصیلات کے مطابق اوپن مارکیٹ میں سعودی ریال کی قیمت میں آج 5 پیسے کی کمی ہوئی ،  جس کے بعد سعودی ریال73.65 روپے پر خریدا جاتا رہا جبکہ گزشتہ روز ریال 73.70روپے پر ہی   بند ہوا ۔ 1000 سعودی ریال اوپن مارکیٹ میں تقریباً 73ہزار 650روپے کے برابر ہوں گے۔ یہاں یہ امر بھی قابل ذکر ہے کہ 27 لاکھ سے زائد پاکستانی روزگار کیلئے سعودی عرب میں موجود ہیں جس کے باعث سعودی ریال کی پاکستانی روپے میں قدر صارفین کی توجہ کا مرکز رہتی ہے ۔","business"
"122","ہنڈائی نشاط موٹرز کا محدود مدت کے لیے ’ٹوسان ‘اور ’سانتافے ‘گاڑیوں کی قیمتوں میں کمی کا اعلان","https://urdu.samaa.tv/2087324442","ہنڈائی نشاط موٹرز نے اپنے دو ماڈلز، ٹوسان اور سانتافے، کی قیمتوں میں محدود وقت کے لیے کمی کا اعلان کر دیا ہے۔ کمپنی کے مطابق ٹوسان کے تمام ویرینٹس کی قیمتوں میں 2 لاکھ روپے تک کمی کی گئی ہے، جبکہ سانتافے کی قیمتوں میں 8 لاکھ روپے تک کی کمی کی گئی ہے۔ یہ قیمتیں 31 دسمبر 2024 تک نافذ العمل رہیں گی۔ ہنڈائی  ٹوسان ٹوسان کے تمام ویرینٹس کی قیمت میں 2 لاکھ روپے کمی کی گئی ہے۔ ٹوسان AWD الٹیمیٹ (بلیک) کی نئی قیمت 87,84,000 روپے ہوگی، جو پہلے 89,84,000 روپے تھی۔ ٹوسان AWD الٹیمیٹ (بیج) کی نئی قیمت 87,09,000 روپے مقرر کی گئی ہے، جو پہلے 89,09,000 روپے تھی۔ ٹوسان FWD جی ایل ایس اسپورٹ کی قیمت اب 80,80,000 روپے ہے، جو پہلے 82,80,000 روپے تھی۔ FWD جی ایل ایس ویرینٹ کی نئی قیمت 71,15,000 روپے مقرر کی گئی ہے، جو پہلے 73,15,000 روپے تھی۔ ہنڈائی سانتافے سانتافے AWD سگنیچر کی قیمت میں 8 لاکھ روپے کمی کے بعد اب یہ 13,899,000 روپے ہے، جبکہ اس کی پہلے قیمت 14,699,000 روپے تھی۔ سانتافے FWD اسمارٹ کی قیمت میں 5 لاکھ روپے کمی کی گئی ہے، جس کے بعد اس کی نئی قیمت 12,490,000 روپے ہے جو پہلے 12,990,000 روپے تھی۔ لہذا، اگر آپ ان گاڑیوں میں سے کسی ایک کو خریدنے کا ارادہ رکھتے ہیں، تو یہ بہترین موقع ہے کیونکہ یہ محدود مدت کی آفر ہے جس سے آپ دو ماہ کے اندر فائدہ اٹھا سکتے ہیں۔","business"
"123","لوگ سردیوں میں گیس کی بجائے بجلی پر ضروریات پوری کریں، اویس لغاری","https://urdu.samaa.tv/2087324439","وفاقی وزیر توانائی اویس لغاری کا کہنا ہے کہ بجلی سہولت پیکج کے تحت معاشی سرگرمیاں بڑھیں گی  ، لوگ سردیوں میں مہنگی گیس کی بجائے بجلی پر اپنی ضروریات پوری کریں۔ اسلام آباد میں پریس کانفرنس کرتے ہوئے وفاقی وزیر توانائی اویس لغاری کا کہنا تھا کہ وزیراعظم نے وعدہ کیا تھا بجلی کی قیمت کم کریں گے اور قیمت کم کرنے کا سلسلہ جاری ہے، ہم نے بجلی کی قیمت میں کمی کا ایک اور سنگ میل عبورکیا اور بجلی کے اضافی استعمال پر صارفین کو ریلیف کا فیصلہ ہوا، صارفین اور انڈسٹری کو 26 روپے تک اضافی استعمال پر ریلیف دیا گیا۔ وزیر توانائی کا کہنا تھا کہ کوشش ہے سستی بجلی سے معاشی سرگرمی جاری رہے اور ہر سال 6 ماہ کیلئے ایسا پیکج لے کرآئیں، ہمارا خیال تھا ہم ونٹر پیکج کو 31 مارچ تک کرسکیں گے۔ اویس لغاری کا کہنا تھا کہ این ٹی ڈی سی ماضی میں بد انتظامی کا شکار رہا، جن منصوبوں کو 2018 میں ختم ہونا تھا وہ 2026 میں ہوں گے، منصوبوں میں تاخیر ہمارا نظام برداشت نہیں کرسکتا، منصوبوں کی تاخیرسےلاگت بھی بڑھی، این ٹی ڈی سی کی وجہ سے بجلی کا ترسیلی نظام درست نہیں این ٹی ڈی سی کو جھنجوڑ کر نئے ادارے کے قیام کی ضرورت محسوس کی۔ ان کا کہنا تھا کہ 3 ماہ کیلئے بجلی سہولت پیکج کا مقصد تجربہ بھی کرنا ہے تا کہ پھر 6 ماہ کیلئے نافذ کر سکیں۔ انہوں نے کہا کہ کابینہ کی اجازت کے بعد ترسیلی نظام کو 3 کمپنیز میں تقسیم کیا جائے گا، پہلا آزادانہ مارکیٹ آپریٹرہوگا جو مارکیٹ میں بجلی کی خرید و فروخت بہتر بنائے گا اور آسان بنائےگا، پھر بجلی بیچنے کا مرکز حکومت نہیں ہوگی وہ اسٹاک ایکسچینج کی طرح مرکز قائم ہوگا۔ ان کا کہنا تھا کہ بجلی سستی ہونے سے صنعتوں کی پیداوار بڑھے گی، 26 روپے والے سہولت پیکج سے بجلی کی مانگ بڑھے گی۔","business"
"124","پاکستان میں آج سونے کی قیمت کیا رہی ؟","https://urdu.samaa.tv/2087324435","عالمی منڈی اور پاکستان بھر میں آج سونے کی قیمت برقرار رہی۔ آل پاکستان جیمز لینڈ جیولر ایسوسی ایشن کے مطابق پاکستان بھر میں آج سونے کی قیمت میں کوئی تبدیلی نہیں ہوئی۔ ملک بھر میں فی تولہ سونے کے بھاؤ 2 لاکھ 78 ہزار 800 روپے پر برقرار رہے۔ 10 گرام سونے کے بھاؤ بھی 2 لاکھ 39 ہزار 26 روپے کی سطح پر برقرار رہے۔ دوسری جانب عالمی منڈی میں فی اونس سونے کی قیمت 2 ہزار 683 ڈالر پر رہی۔","business"
"125","پاکستان اسٹاک ایکسچینج کی ہفتہ وار رپورٹ جاری کردی گئی","https://urdu.samaa.tv/2087324427","پاکستان اسٹاک ایکسچینج ( پی ایس ایکس ) میں گزشتہ ہفتے بھرپور تیزی دیکھی گئی۔ پاکستان اسٹاک ایکسچینج کی ہفتہ وار رپورٹ جاری کردی گئی ہے جس کے مطابق مارکیٹ میں گزشتہ ہفتے بھرپور تیزی ریکارڈ کی گئی اور 100 انڈیکس میں ہفتہ وار 2431 پوائنٹس اضافہ ریکارڈ کیا گیا۔ رپورٹ کے مطابق گزشتہ ہفتے 100 انڈیکس 93 ہزار 291 کی تاریخی بلند ترین سطح پر بند ہوا جبکہ 100انڈیکس کی ہفتہ وار بلند ترین سطح 93514 اور کم ترین سطح 91395 رہی۔ مارکیٹ میں ہفتہ وار3.67 ارب شیئرز کے سودے ہوئے۔ اسٹاک مارکیٹ کے ہفتہ وار کاروبار کی مالیت 124 ارب روپے رہی۔ مارکیٹ کیپٹلائزیشن ہفتے بھر میں 270 ارب روپے بڑھ کر 11977 ارب روپے ہوگئی۔","business"
"126","انٹر بینک مارکیٹ میں ڈالر سستا، نیاریٹ جاری","https://urdu.samaa.tv/2087324396","کرنسی مارکیٹس میں امریکی ڈالر کی قدر میں کمی ہوئی جبکہ فی تولہ سونا دو ہزار روپےمہنگا ہو گیا ۔ سٹیٹ بینک کے مطابق انٹربینک میں امریکی ڈالر22  پیسےکی کمی سے 277 روپے 74  پیسے پر بند ہوا جبکہ اوپن مارکیٹ میں ڈالر14 پیسےسستاہوکر 278  روپے74  پیسے پر آ گیا  ہے۔ ماہرین کے مطابق ترسیلات زرمیں اضافے اور کرنٹ اکاؤنٹ سرپلس ہونےسےروپیہ مضبوط ہوا  ہے ۔ دوسری جانب ایک دن کی بڑی کمی کےبعدسونےکےدام پھربڑھ گئے ۔ فی تولہ سونا دوہزارروپےمہنگاہوکردولاکھ اٹہتر ہزار آٹھ سو روپےکاہوگیا جبکہ دس گرام سونےکےبھاؤ ایک ہزار سات سوپندرہ روپےبڑھکر دو لاکھ انتالیس ہزار چھبیس روپےہوگئے ۔ عالمی منڈی میں فی اونس سونےکےدام اکیس ڈالربڑھکر دوہزار چھ سو تیراسی ڈالرہوگئے۔","business"
"127","حکومت کا سردیوں میں اضافی بجلی استعمال کرنے پر فی یونٹ 26 روپے تک ریلیف دینے کا اعلان","https://urdu.samaa.tv/2087324393","وزارت توانائی نے بجلی سہولت پیکج کا اعلان کر دیاہے جس کے تحت سردیوں میں گزشتہ سال کے مقابلے میں اضافی بجلی استعمال کرنے پر بجلی کے فی یونٹ پر 26 روپے تک ریلیف دیا جائے گا۔ پاور ڈویژن کے مطابق اضافی بجلی پر26 روپے7 پیسے فی یونٹ کا فلیٹ ریٹ دیا جائے گا، بجلی سہولت پیکج کا اطلاق دسمبر2024 سےفروری 2025 تک ہوگا ، گھریلو صارفین  کیلئے موجودہ بجلی کے نرخ  37.49  سے 52.07 فی یونٹ ہیں۔ پیکج کے تحت اضافی استعمال پرنئی قیمت 26.07 فی یونٹ ہوگی ، گھریلو صارفین کوفی یونٹ 11.42 سے 26 روپےتک کی بچت ہوگی، صعنتوں کیلئے بجلی کی نرخ  31.79  سے 41.12 روپےفی یونٹ تک ہے ، پیکج کے تحت اضافی استعمال پرنئی قیمت 26.07 فی یونٹ مقررکی گئی ہے۔ پیکج سےصنعتی صارفین کوفی یونٹ 5.72 سے 15.05روپےتک کی بچت ہوگی، کمرشل صارفین کیلئےموجودہ نرخ 39.53 سے 48.78 فی یونٹ ہے، پیکج کےتحت اضافی بجلی 26.07 فی یونٹ میں فراہم کی جائےگی۔ کمرشل صارفین کوفی یونٹ 13.46 سے 22.71 روپےتک کی بچت ہوگی، بجلی سہولت پیکج کا اطلاق گھریلو،کمرشل اور صنعتی صارفین کیلئےہوگا۔  ","business"
"128","پاکستان اسٹاک ایکسچینج کی اونچی اڑان،نئی تاریخ رقم کردی","https://urdu.samaa.tv/2087324389","پاکستان سٹاک مارکیٹ میں آج تاریخی بلندی دیکھنے میں آئی جس دوران کاروباری افراد کو اربوں روپے کا منافع بھی ہوا ہے ۔ تفصیلات کے مطابق آئل اینڈگیس،آٹواورریفائنری کمپنیز کے شیئرز میں مالیاتی اداروں کی خریداری دیکھنے میں آئی ، اسٹاک مارکیٹ تاریخ میں پہلی بار 93 ہزار پوائنٹس کا سنگ میل عبور کیا ،  100انڈیکس771پوائنٹس بڑھ کر 93 ہزار 292 پوائنٹس کی ریکارڈ سطح پر بند ہوا۔ آج مارکیٹ میں 30 ارب روپےمالیت کے 76 کروڑ شیئرز کا لین دین ہوا۔ عابد علی حبیب کا کہناتھا کہ فکس انکم سےفنڈزنکل کراسٹاک مارکیٹ منتقل ہورہےہیں،شرح سودمیں مسلسل کمی،روپےکی قدرمستحکم ہونامارکیٹ کیلئےاہم ہے۔  ","business"
"129","2024 کے انکم ٹیکس گوشواروں کی تعداد 52 لاکھ 15 ہزار سے تجاوز","https://urdu.samaa.tv/2087324387","سال دوہزار چوبیس  کے انکم ٹیکس گوشواروں کی تعداد ب52لاکھ  15ہزار سے تجاوز کر گئی،  گزشتہ سال کے مقابلے گوشواروں میں 76  فیصد یعنی بائیس  لاکھ چھپن  ہزارکا اضافہ ریکاڈ کیا گیا ۔ ایف بی آر کے مطابق 6 نومبر تک 52 لاکھ 15 ہزار 951 افراد نے ٹیکس گوشوارے جمع کرائے، گزشتہ سال اسی مدت 29 لاکھ 59 ہزار 774 ٹیکس گوشوارے موصول ہوئےتھے،  گوشواروں کے ساتھ 132 ارب روپے سے زائد ٹیکس بھی جمع ہوا، گوشواروں کے ساتھ گزشتہ سال کے 77 ارب کے مقابلے 71 فیصد زیادہ ٹیکس جمع ہوا، مالی سال 2024 کیلئے 20 لاکھ 51 ہزار 962 افراد نےقابل ٹیکس آمدن صفرظاہر کی، مجموعی ٹیکس گوشواروں میں ایسے افراد کی شرح 39 فیصد سے زائد ہے، یکم جولائی 2024 سے6 نومبر تک 6 لاکھ 60 ہزارنئےٹیکس  فائلرز کا اندراج ہوا، گزشتہ سال یکم جولائی سے اب تک 13 لاکھ 46 ہزار نئے ریٹرن فائل ہوئے۔","business"
"130","اوورسیز پاکستانیوں نے ڈالرز وطن بھیجنے میں پچھلے ریکارڈ توڑ دیئے","https://urdu.samaa.tv/2087324378","اوورسیز پاکستانیوں نےڈالرز وطن بھیجنے میں پچھلے ریکارڈ توڑ دیئے،اوورسیز پاکستانیوں نے صرف 4 ماہ میں آئی ایم ایف،ورلڈ بینک سے زیادہ ڈالرز وطن بھیجے۔ اسٹیٹ بینک نے ورکرز ترسیلات زر کا ماہانہ اور 4 ماہ کا ڈیٹا جاری کردیا،اکتوبر میں کسی ایک ماہ میں سب سےزیادہ 3.05 ارب ڈالر کی ترسیلات زرموصول ہوئے،رواں مالی سال کےپہلے 4ماہ میں اوورسیز پاکستانیوں نے 11.8ارب ڈالر وطن بھیج کر ریکارڈ بنادیا۔ سب سےزیادہ ڈالرز سعودی عرب میں مقیم پاکستانیوں نے اکتوبر میں77 کروڑ ڈالر وطن بھیجے،اکتوبر میں یو اے ای سے پاکستانیوں نے 62 کروڑ ڈالر اور یوکے سے 43 کروڑ ڈالر وطن بھیجے ماہانہ ورکرز ترسیلات 7 اور سالانہ بنیاد پر 24 فیصد کا نمایاں اضافہ ریکارڈ کیا گیا،4 ماہ کی ترسیلات زر میں سالانہ بنیاد پر 35 فیصد کا نمایاں اضافہ ہوا،معاشی ماہرین کاکہنا ہےکہ ترسیلات زر بڑھنے سے کرنٹ اکاؤنٹ سرپلس اور روپیہ مستحکم ہوگا۔ ","business"
"131","انٹربینک میں ڈالرکی قدرمیں 20 پیسے کی کمی ریکارڈ","https://urdu.samaa.tv/2087324372","کاروبار کے آغاز پر روپے کے مقابلے میں ڈالر کی قیمت میں کمی ریکارڈ کی جارہی ہے۔ انٹربینک میں ڈالرکی قدرمیں 20 پیسےکی کمی ریکارڈ کی گئی ہے،جس کے بعد انٹربینک میں ڈالر 277 روپے 75 پیسے پرآگیا،معاشی ماہرین کا کہنا ہےکہ ترسیلات زر میں اضافے اور کرنٹ اکاؤنٹ سرپلس ہونے سے روپیہ مظبوط ہوا۔ دوسری جانب کاروباری ہفتے کے آغاز پرپاکستان اسٹاک مارکیٹ میں مثبت تیزی کارجحان دیکھا جارہا ہے، جہاں 100 انڈیکس 250 پوائنٹس بڑھ کر 92770 پوائنٹس پر ٹریڈ کررہا ہے۔   ","business"
"132","اسٹاک مارکیٹ تاریخ میں پہلی بار 93 ہزار پوائنٹس کا سنگ میل عبور کر گئی","https://urdu.samaa.tv/2087324370","گزشتہ روزکاروبار کے اختتام پر اسٹاک مارکیٹ 92 ہزار  520 پوائنٹس پربند ہوئی تھی، دوسری جانب انٹربینک میں ڈالرکی قدرمیں 20 پیسےکی کمی ریکارڈ کی گئی ہے،انٹربینک میں ڈالر 277 روپے 75 پیسے پر آگیا۔ معاشی ماہرین کا کہنا ہے کہ ترسیلات زر میں اضافے اور کرنٹ اکاؤنٹ سرپلس ہونے سے روپیہ مظبوط ہوا۔  ","business"
"133","اسٹیٹ بینک کے ڈالر ذخائر 30 ماہ کی بلند ترین سطح پر پہنچ گئے","https://urdu.samaa.tv/2087324358","سٹیٹ بینک آف پاکستان نے ملکی زر مبادلہ ذخائر کا ہفتہ وار ڈیٹا جاری کر دیا ہے جس کے مطابق ڈالر کے ذخائر 30 ماہ کی بلند ترین سطح پر پہنچ گئے ہیں ۔ تفصیلاتگ کے مطابق سٹیٹ بینک کے ڈالر ذخائر میں ایک ہفتے میں 1.8 کروڑ ڈالر کا اضافہ  ہواہے جس کے بعد ڈالر ریزرو 11 ارب 17 کروڑ 50 لاکھ ڈالر ہو گئے ہیں ۔ بینکوں کے ڈالر ڈیپازٹس میں ایک ہفتے میں 13.5 کروڑ ڈالر کی کمی آئی ہے  جس کے بعد ڈالر ڈیپازٹس 4 ارب 75 کروڑ 72 لاکھ ڈالر رہ گئے ہیں ۔ بینکوں کے ڈالر ریزرو کم ہونے سے ملکی زرمبادلہ کے مجموعی ذخائر بھی گھٹ گئے ہیں ۔ ملکی زرمبادلہ کے مجموعی ذخائر 15 ارب 93 کروڑ 18 لاکھ ڈالر رہ گئے ۔","business"
"134","کرنسی مارکیٹس میں ڈالر کی قدر میں مسلسل تیسرے روز اضافہ","https://urdu.samaa.tv/2087324349","کرنسی مارکیٹس میں ڈالر کی قدر میں مسلسل تیسرے روز اضافہ ہوگیا۔ سٹیٹ بینک آف پاکستان ( ایس بی پی ) کی جانب سے جاری کردہ اعدادو شمار کے مطابق روپے کے مقابلے میں امریکی کرنسی ڈالر کی قدر میں اضافے کا سلسلہ جاری ہے اور کاروباری ہفتے کے چوتھے روز انٹربینک میں ڈالر مزید 6 پیسے مہنگا ہوا۔ مرکزی بینک کے مطابق جمعرات کو انٹربینک میں ڈالر 6 پیسے مہنگا ہو کر 277 روپے 95 پیسے بند ہوا۔ یاد رہے کہ گزشتہ روز انٹربینک میں ڈالر 277 روپے 89 پیسے پر بند ہوا تھا۔ دوسری جانب سے اوپن مارکیٹ میں بھی ڈالر کی قدر بڑھنے کا سلسلہ جاری ہے اور جمعرات کو ڈالر مزید 9 پیسے مہنگا ہوا۔ ای کیپ کے مطابق اوپن مارکیٹ میں ڈالر 9 پیسے مہنگا ہو کر 278 روپے 88 پیسے کا ہوگیا۔","business"
"135","سردیوں میں بجلی کی کھپت بڑھانے کیلئے حکومت کا پلان تیار","https://urdu.samaa.tv/2087324348","سردیوں میں بجلی کی کھپت بڑھانے کیلئے حکومت کی جانب سے پلان تیار کر لیا گیا۔ ذرائع کے مطابق حکومت موسم سرما میں بجلی کی طلب 8 ہزار میگاواٹ سے 20 ہزار میگاواٹ تک بڑھانا چاہتی ہے اور اس حوالے سے پلان تیار کرلیا گیا ہے۔ بجلی کا استعمال بڑھانے سے کیپسٹی پیمنٹ کے بوجھ میں کمی ہوسکتی ہے اور اضافی بجلی کے استعمال پر صارفین کو 8 روپے فی یونٹ ریلیف کی تجویز زیر غور ہے۔ اضافی بجلی کے استعمال کا تعین گزشتہ سال کے اسی ماہ کی بنیاد پر ہوگا۔ ونٹر پیکج کا اطلاق آئندہ ماہ سے اپریل 2025 تک کرنے کی تجویز زیرغور ہے تاہم، پیکج کا اطلاق انٹرنیشنل مانیٹری فنڈ ( آئی ایم ایف ) کی منظوری سے مشروط ہے اور آئندہ ہفتے آئی ایم ایف کو بریف کیا جائے گا۔ ذرائع کا مزید کہنا تھا کہ آئی ایم ایف کی منظوری کے بعد کابینہ سے حتمی منظوری لی جائے گی۔","business"
"136","موسمِ سرما کا آغاز ہوتے ہی انڈوں کی قیمتوں کو پر لگ گئے","https://urdu.samaa.tv/2087324338","موسم سرما کا آغاز ہوتے ہی گجرات میں انڈوں کی قیمت میں بڑا اضافہ ریکارڈ کی گیاہے ۔ تفصیلات کے مطابق سرکاری سطح پر انڈے کی فی درجن قیمت 322 روپے فی درجن مقرر کر دی گئی ہے جبکہ مارکیٹ میں انڈہ 30 سے 35 روپے میں فروخت ہو رہاہے ۔ضلعی انتظامیہ سرکاری نرخوں پر عملدرآمد کروانے میں مکمل طور پر ناکام دکھائی دے رہی ہے ۔","business"
"137","مقامی مارکیٹ میں فی تولہ سونے کی قیمت میں یکمشت بڑی کمی ریکارڈ","https://urdu.samaa.tv/2087324326","مقامی مارکیٹ میں فی تولہ سونے کی قیمت میں آج یکمشت بڑی کمی ریکارڈ کی جارہی ہے۔ آل صرافہ ایسوسی ایشن کےمطابق پاکستان میں 24 قیراط فی تولہ سونا 5400 روپے سستا ہوکر 276800 روپےکا ہوگیا،جبکہ دس گرام سونے کے بھائو 4630 روپے کم ہوکر 237311 روپے پر آ گئے۔ دوسری جانب ڈونلڈ ٹرمپ کی جیت کے بعدعالمی منڈی میں سونے کی الٹی گنتی شروع ہوگئی،عالمی منڈی میں فی اونس سونے کے دام 65 ڈالر گرکر 2662 ڈالر پر آ گئے ہیں۔ ","business"
"138","گڈو اور نیلم جہلم پاور پلانٹس کی بندش سے 35 ارب روپے نقصان کا خدشہ","https://urdu.samaa.tv/2087324323","گڈو اور نیلم جہلم پاور پلانٹس کی بندش سے مجموعی طور پر 35 ارب روپے نقصان کا خدشہ ہے۔ نیشنل الیکٹرک پاور ریگولیٹری اتھارٹی (نیپرا) نے نیپرا نے گڈو اور نیلم جہلم پاور پلانٹس کی بندش سے نقصانات کا ابتدائی تخمینہ لگا لیا۔ دستاویز کے مطابق دونوں پاور پلانٹس کی بندش سے مجموعی طور پر35ارب روپے  نقصان کا خدشہ ہے،747 میگاواٹ کا گڈوپاور پلانٹ بند ہونے سے صرف ستمبر میں6.4ارب روپے کا نقصان ہوا۔ گڈو پاور پلانٹ کی بندش سے رواں مالی سال کے دوران 18ارب روپے  نقصان کا خدشہ ہے۔ دوسری جانب نیلم جہلم پاور پلانٹ سے صرف ستمبر میں 4.9ارب روپے نقصان کا سامنا کرنا پڑا ، نیلم جہلم پاور پلانٹس کی بندش کی وجہ سے 18ارب روپے سے زائد کے نقصان کا خدشہ ہے۔ واضح رہے کہ 969 میگاواٹ کے نیلم جہلم ہائیڈرو پاور پروجیکٹ کو مکمل طور پر بند ہوئے 6 ماہ سے زائد کا عرصہ گزر جانے کے باوجود تاحال اس مسئلے کی اصل وجہ اور حقیقت معلوم نہ ہوسکی۔ آزاد کشمیر میں مظفر آباد کے قریب واقع 500 ارب روپے کے نیلم جہلم ہائیڈرو پاور پراجیکٹ کو کم از کم مزید 18 سے 24 ماہ تک بند رکھنا پڑ سکتا ہے۔","business"
"139","انٹربینک میں ڈالر کی قدر میں معمولی کمی ریکارڈ","https://urdu.samaa.tv/2087324322","تبادلہ مارکیٹ میں پاکستانی روپیہ کے مقابلے میں امریکی ڈالر کی قدر میں معمولی کمی دیکھی گئی۔ کرنسی ڈیلر کے مطابق انٹر بینک میں آج کاروبار کے آغاز میں امریکی ڈالر 4 پیسے سستا ہوا ہے۔ انٹر بینک میں ڈالر 4 پیسے سستا ہو کر 277 روپے 85 پیسے کا ہوگیا۔ گزشتہ روز کاروبار کے اختتام پر انٹر بینک میں ڈالر 277 روپے 89 پیسے کا تھا۔ دوسری جانب پاکستان اسٹاک ایکسچینج میں آج کاروبار کا مثبت آغاز ہوا ہے۔ پاکستان اسٹاک ایکسچینج کا 100 انڈیکس 298 پوائنٹس کے اضافے سے 92 ہزار 320 پر آگیا۔","business"
"140","یوٹیلٹی اسٹورز پر چینی 13 روپے فی کلو سستی ہوگئی، نوٹیفکیشن جاری","https://urdu.samaa.tv/2087324320","یوٹیلیٹی اسٹورز پر چینی کی  قیمت میں 13 روپے فی کلو کمی کردی گئی ۔ نوٹیفکیشن کےمطابق یوٹیلیٹی اسٹورز پرچینی فی کلو 140 روپےمیں دستیاب ہوگی،اس سے پہلے یوٹیلیٹی اسٹورز پرچینی کی قیمت 153 روپے فی کلو مقرر تھی۔ نوٹیفکیشن کےمطابق یوٹیلٹی اسٹورزپرچینی کی لاگت 152.50 روپے سے کم ہو کر 139.50 روپے کلو پر آگئی ہے۔ یوٹیلیٹی اسٹورز نے شوگر ملز سے چینی کی قیمت کم کرنے کی درخواست کی تھی، شوگر ملز مالکان نے فروخت کی گئی چینی پر یوٹیلیٹی اسٹورز کو 17 روپے فی کلو کمی کی۔ شوگر ملز مالکان سے ری بیٹ لینے کے بعد یوٹیلیٹی اسٹورز نے چینی سستی کی، یوٹیلیٹی اسٹورز نے 12 ہزار میٹرک ٹن چینی کی خریداری کی تھی۔","business"
"141","پاکستان اسٹاک ایکسچنج میں تیزی کا رجحان، 92 ہزار کی حد ایک بار پھر بحال","https://urdu.samaa.tv/2087324314","پاکستان اسٹاک ایکسچینج میں تیزی کا سلسلہ برقرار ہے،جہاں انڈیکس نے دوبارہ 92 ہزار کی حد عبور کر لی ہے۔ کاروبار کے آغاز پر پاکستان اسٹاک مارکیٹ میں مثبت رجحان دیکھا جارہا ہے،جہاں ہنڈریڈ انڈیکس 500 پوائنٹس بڑھ کر 92525 پوائنٹس پر جا پہنچا ہے۔ واضح رہے گزشتہ کاروباری دن کے اختتام پر ہنڈرڈ انڈیکس 282 پوائنٹس کی کمی کے ساتھ 92 ہزار 21 پوائنٹس کی سطح پر بند ہوا تھا۔ دوسری جانب آج کاروبار کے آغاز میں امریکی ڈالر 4 پیسے سستا ہوا ہے،جس کے بعد انٹربینک میں ڈالر   277 روپے 85 پیسے کا ہو گیا،گزشتہ روز کاروبار کے اختتام پر انٹر بینک میں ڈالر 277 روپے 89 پیسے کا تھا۔","business"
"142","پاکستان سوزوکی کا گریفائٹ گرے رنگ کی گاڑیوں کی فروخت بند کرنے کا اعلان","https://urdu.samaa.tv/2087324293","پاکستان سوزوکی موٹرز کمپنی (پی ایس ایم سی) نے اپنے صارفین کے لئے کیلئے پیغام جاری کرتے ہوئے کہاہے کہ یکم  نومبر 2024 سے تمام گاڑیوں کے ماڈلز کے لئے گریفائٹ گرے رنگ کا آپشن بند کرنے کا فیصلہ کیا گیاہے ۔ پی ایس ایم سی نے اپنے مجاز ڈیلرشپ کو ہدایت کی ہے کہ وہ اس رنگ میں گاڑیوں کے نئے آرڈرز لینا بند کر دیں۔ تاہم، کمپنی نے اس فیصلے کی وجہ ظاہر نہیں کی ہے۔ ممکنہ وجوہات: اس فیصلے کے پیچھے چند وجوہات ہو سکتی ہیں، جیسے کہ سپلائی چین میں رکاوٹیں، صارفین کی ترجیحات میں تبدیلی، لاگت کے تحفظات، پروڈکشن کے عمل کی سادگی، برانڈنگ حکمت عملی، یا ریگولیٹری تقاضے۔ پروڈکشن عمل: بعض رنگوں کی کی لاگت دوسرے رنگوں کی نسبت زیادہ ہو تی ہے جس سے قیمت پر بھی اثر پڑتا ہے ، کم مقبول رنگوں کو بند کرنے سے کمپنی کے اخراجات کم ہو سکتے ہیں اور منافع میں اضافہ ہو سکتا ہے۔ رنگوں کے مختلف آپشنز میں کمی کرنے سے پروڈکشن کا عمل اور انوینٹری مینجمنٹ آسان ہو سکتا ہے اور اخراجات میں کمی اور کارکردگی میں بہتری آسکتی ہے۔ صارفین کی ترجیحات: گاڑیوں کے رنگ کے حوالے سے صارفین کی ترجیحات وقت کے ساتھ تبدیل ہوتی رہتی ہیں۔ اگرچہ گریفائٹ گرے رنگ سوزوکی کے صارفین میں کافی مقبول رہا ہے، لیکن اس رنگ کے بند ہونے سے کمپنی کی مستقبل کی رنگین اسکیم کے بارے میں سوالات پیدا ہوئے ہیں۔ برانڈنگ حکمت عملی: گاڑیوں کے بنانے والے وقتاً فوقتاً اپنی برانڈنگ اور پروڈکٹ کی پیشکش میں تبدیلی کرتے ہیں۔ کسی رنگ کے آپشن کو ہٹانا برانڈ کی امیج کو بڑھانے یا نئے اور جدید رنگ متعارف کرانے کی وسیع تر حکمت عملی کا حصہ ہو سکتا ہے۔ پاکستان سوزوکی نے اپنے ڈیلرشپ کو سختی سے ہدایت کی ہے کہ وہ ان نئی ہدایات کی پیروی کریں اور گریفائٹ گرے رنگ میں گاڑیوں کے آرڈرز نہ لیں۔ جو صارفین سوزوکی کی گاڑی خریدنے میں دلچسپی رکھتے ہیں، انہیں اب دستیاب رنگوں میں سے کسی ایک کا انتخاب کرنا ہوگا۔","business"
"143","کرنسی مارکیٹس میں ڈالر مزید مہنگا ہوگیا","https://urdu.samaa.tv/2087324282","کرنسی مارکیٹس میں روپے کے مقابلے امریکی ڈالر کی قدر میں اضافے کا سلسلہ جاری ہے۔ سٹیٹ بینک آف پاکستان ( ایس بی پی ) کی جانب سے جاری کردہ اعدادو شمار کے مطابق کاروباری ہفتے کے تیسرے روز انٹربینک میں روپے کے مقابلے ڈالر کی قدر میں 5 پیسے کا اضافہ ریکارڈ کیا گیا ہے۔ مرکزی بینک کے مطابق آج انٹربینک میں ڈالر 5 پیسے کے اضافے کے بعد کاروبار کے اختتام پر 277 روپے 89 پیسے پر بند ہوا۔ یاد رہے کہ گزشتہ روز انٹر بینک میں ڈالر 277 روپے 84 پیسے پر بند ہوا تھا۔ دوسری جانب اوپن مارکیٹ میں بھی ڈالر کی قیمت 5 پیسے کے اضافے کے بعد 278 روپے 79 پیسے ہے۔","business"
"144","سٹاک مارکیٹ میں کاروبار کا بلند ترین سطح  کو چھونے کے بعد منفی زون میں اختتام","https://urdu.samaa.tv/2087324278","پاکستان سٹاک ایکسچنج میں جاری تیزی کا تسلسل ٹوٹ گیا،  مارکیٹ بلند ترین سطح سے نیچے آ گئی، اتار چڑھاو کے بعد کاروبار کا منفی زون میں اختتام ہوا تاہم مارکیٹ بانوے ہزار پوائنٹس کی اہم حد برقرار رکھنے میں کامیاب رہی ۔ تفصیلات کے مطابق بدھ کو اسٹاک مارکیٹ میں کاروبار کا مثبت آغاز ہوا اور ایک موقع پر مارکیٹ نے دوران ٹریڈنگ 601 پوائنٹس کے اضافے سے 92900 پوائنٹس کی بلند ترین سطح کو بھی چھوا تاہم منافع کے حصول کیلئے فروخت کے دباو میں آ کر مارکیٹ بلند ترین سطح کا نیا ریکارڈ قائم نہ رکھ سکی آئل اینڈ گیس اور سیمنٹ کمپنیز کے شیئرز میں فروخت جبکہ آٹو ، ریفائنری اور آئی ٹی کمپنیز کے شیئرز میں خریداری سے اسٹاک مارکیٹ 92 ہزار پوائنٹس کی حد برقرار رکھنے میں کامیاب رہی۔ کاروبار کے اختتام پر ہنڈریڈ انڈیکس 282  پوائنٹس گر کر 92021 پوائنٹس پر بند ہوا۔۔30 ارب 44 کروڑ روپے مالیت کے 88 کروڑ 75 لاکھ شیئرز کی نمایاں تجارت ہوئی ۔","business"
"145","عالمی ومقامی گولڈ مارکیٹس میں سونے کی قیمتوں میں مزید کمی","https://urdu.samaa.tv/2087324277","عالمی مارکیٹ کے زیراثر گولڈمارکیٹس میں سونے کی قیمتوں میں مزید کمی ہوگئی۔ جیولرز کے مطابق مارکیٹ میں 24 کیرٹ فی تولہ سونے کے قیمت ایک ہزار روپے کم ہوکر دو لاکھ 82 ہزار   200 روپے پر آگئی جبکہ گرام سونے کے بھاؤ857روپے کی کمی سے دو لاکھ 41 ہزار 941  روپے پر آگئے۔ واضح رہے کہ گزشتہ روز بھی ملک میں سونے کی فی تولہ قیمت میں عالمی منڈی کے زیراثر سونے کی قیمت میں 500 روپے کمی دیکھی گئی تھی۔ قبل ازیں عالمی منڈی میں سونے کی قیمت میں کمی رجحان آج بھی برقرار رہا، عالمی منڈی میں سونے کے دام 10ڈالر کم ہوکر2727ڈالر  ریکارڈ کئے گئے۔","business"
"146","اسٹیٹ بینک نے الیکٹرانک پیمنٹ کے 4 مالی اداروں کو لائسنس جاری کردیئے","https://urdu.samaa.tv/2087324267","اسٹیٹ بینک آف پاکستان نے پاکستان میں الیکٹرانک پیمنٹس کے بڑھتے رجحان کو دیکھتے ہوئے الیکٹرانک پیمنٹ کے 4 مالی اداروں کو لائسنس جاری کردیئے۔ اسٹیٹ بینک کے مطابق لائسنس لینے والے ادارے چھ ماہ میں پائلٹ پراجیکٹ مکمل کریں گے۔ الیکٹرانک منی انسٹی ٹیوشنز، پیمنٹ سسٹم آپریٹر اور پیمنٹ سسٹم پرووائیڈر کے قیام کی اصولی منظوری دی گئی۔ الیکٹرانک پیمنٹس کے تین ادارے پائلٹ پراجیکٹ مکمل کرنے کے مرحلے میں ہیں جبکہ تین ٹیکنالوجی مالی فرمز کے پاس پائلٹ آپریشنز کی منظوری موجود ہے۔ پاکستان میں اس وقت چار ادارے الیکٹرانک پیمنٹس کے آپریشنز کر رہے ہیں۔ اسٹیٹ بینک کے مطابق ستمبر 2024  تک ملک میں 42 لاکھ ای والٹس اکاؤنٹ کھل چکے ہیں جبکہ ای والٹس سے 46 لاکھ ادائیگی کارڈ جاری ہوچکے ہیں۔ ای والٹس کے ذریعے 232 ارب روپے کی 8 کروڑ 21 لاکھ پیمنٹس ہوچکی ہیں۔ اسٹیٹ بینک آف پاکستان کے مطابق ای والٹس کے ذریعے سالانہ بنیاد پر اکاؤنٹس اور ادائیگی میں بالترتیب 163 اور 117 فیصد اضافہ ہوا ہے۔","business"
"147","ڈونلڈ ٹرمپ کی جیت، عالمی منڈی میں خام تیل کی قیمتوں میں نمایاں کمی","https://urdu.samaa.tv/2087324265","عالمی منڈی میں مسلسل اضافے کے بعد خام تیل کی قیمتوں میں نمایاں کمی ہوئی ہے۔ خام تیل کی قیمتوں میں بدھ کو دو سیشنز کی بڑھوتری کے بعد 2 فیصد تک کمی واقع ہوئی، کیونکہ امریکی ڈالر اس پیشگوئی پر مضبوط ہوا کہ ریپبلکن ڈونلڈ ٹرمپ نے امریکی صدارتی انتخاب جیت لیا ہے اورامریکی خام تیل کے ذخائر توقع سے زیادہ بڑھے ہیں۔ برینٹ خام تیل کی قیمت 1.17 ڈالر یا 1.5 فیصد کی کمی سے 74.36 ڈالر فی بیرل رہی جبکہ امریکی ویسٹ ٹیکساس انٹرمیڈیٹ (ڈبلیو ٹی آئی) خام تیل کی قیمت 1.11 ڈالر یا 1.5 فیصد کی کمی سے 70.88 ڈالر فی بیرل رہی۔ ماہرین کے مطابق تیل سمیت اجناس کی قیمتوں پر ڈالر کے بڑھتے ہوئے بوجھ کے علاوہ، ٹرمپ کی صدارت میں ایسی پالیسیاں دیکھنے کو مل سکتی ہیں جو چینی معیشت پر مزید دباؤ ڈال سکتی ہیں، جس کی وجہ سے طلب کمزور ہو سکتی ہے، کیونکہ چین دنیا میں خام تیل کا سب سے بڑا درآمد کنندہ ہے۔ امریکی پٹرولیم انسٹی ٹیوٹ کے اعداد و شمار سے ظاہر ہوتا ہے کہ امریکی خام تیل کے انونٹریز میں پیش گوئی سے زیادہ اضافہ ہوا ہے، جس کے بعد سینئر مارکیٹ تجزیہ کار فلپ نووا نے ایک نوٹ میں کہا کہ بدھ کو طلب کے کمزور سگنلز نے تیل کی قیمتوں پر بھی اثر ڈالا۔ دوسری جانب امریکی خلیج میکسیکو میں تیل اور گیس پیدا کرنے والوں نے سمندری طوفان کے موسم کے آخر میں سمندری علاقوں کو خطرے میں ڈالنے سے پہلے پیداوار بند کرنا شروع کر دی ہے اور کارکنوں کو واپس بلانا شروع کر دیا ہے، کیونکہ ٹراپیکل طوفان رافیل بدھ کی صبح تک کیٹیگری 1 کا طوفان بننے کی پیش گوئی کی گئی ہے۔","business"
"148","ٹیکس ریونیونا بڑھایا تو بوجھ تنخواہ دار طبقے پر آئے گا، وزیرخزانہ نے خطرے کی گھنٹی بجادی","https://urdu.samaa.tv/2087324264","وفاقی وزیر خزانہ محمد اورنگزیب نےخطرے کی گھنٹی بجادی،کہا کہ اگر ٹیکس ریونیو میں اضافہ نا ہوا تو تنخواہ دارطبقے اورصنعتوں پر ٹیکس بڑھانا پڑے گا۔ کراچی میں فیوچرسمٹ کانفرنس سےخطاب کرتےہوئےوفاقی وزیرخزانہ محمد اورنگ زیب نےکہا کہ معیشت کی بہتری کےلیےاصلاحات کی گئیں جس میں ھم کامیاب ہوئےتاہم ملک میں آگےبڑھنے کے لئیے نجی شعبے ہی بہتراندازمیں کام کرسکتاھےحکومت کا ریسرچ کا شعبہ اچھا ہوتا تو زراعت کا یہ حال نا ہوتاہمارے پاس ٹیکس آمدنی میں اضافے کے علاؤہ کوئی آپشن نہیں ہے،ٹیکس ریونیو نا بڑھایا تو بوجھ تنخواہ دارطبقے اور صنعتوں پر آئے گا۔ مزیدکہاکہ شرح سود کا 22فیصد سے کم ہوکر 15 فیصد پرآنا،کریڈٹ ریٹنگ اور ملکی زرمبادلہ ذخائر میں بہتری،مہنگائی کا 38 سےسنگل ڈیجیٹ پرآنا،ملکی کرنسی میں استحکام ایسےاقدامات ہیں جن پرہمیں اپنی معیشت کو دوبارہ کھڑا کرنا ہے۔ وفاقی وزیرخزانہ محمد اورنگزیب نےغیرملکی سرمایہ کاروں کو آن لائن ویزےکی سہولت دینےکا بھی اعلان کیا۔بزنس کمیونٹی سرمایہ کاروں اوربین القوامی اداروں سےپیغام مل رہا ہےآپ صحیح سمت میں ہیں کام جاری رکھیں نجی شعبے کوکاروبار بڑھانے کے ساتھ اپنی پیداواری صلاحیت کو بڑھانا ہوگا۔ وزیرخزانہ مزید کہا کہ ہم راہ سےبھٹک جاتے ہیں اصلاحات میں گورنس کے لئے پالیسیوں میں بہتری اور ٹیکنالوجی کو بہتر بنانا ہے،ٹیکنالوجی کے ذریعے بدعنوانی اور نقصانات کو کم کیا جاسکتا ھے۔ ","business"
"149","اسٹاک مارکیٹ تاریخ کی نئی بلند ترین سطح پر پہنچ گئی","https://urdu.samaa.tv/2087324261","پاکستان اسٹاک ایکس چینج میں تیزی کا رجحان آج بھی برقرار ہے، انڈیکس نئی تاریخ رقم کرتے ہوئے بلند ترین سطح پر پہنچ گیا۔ کاروباری ہفتے کے تیسرے روز بھی اسٹاک مارکیٹ میں کاروبار کا آغاز مثبت انداز میں ہوا ، کاروبار کے دوران 100 انڈیکس میں 602 پوائنٹس کا اضافہ ہوا جس سے انڈیکس 92 ہزار 900 کی نئی تاریخی سطح پر پہنچ گیا۔ واضح رہے کہ گزشتہ روز بھی 100 انڈیکس 366 پوائنٹس اضافے سے 92 ہزار 304 کی بلند ترین سطح پر بند ہوا تھا جبکہ کاروباری دن کی بلند ترین سطح 92 ہزار 514 پوائنٹس تھی۔ ","business"
"150","اسٹاک مارکیٹ تاریخ کی نئی بلند ترین سطح پر پہنچ گئی","https://urdu.samaa.tv/2087324261","پاکستان اسٹاک ایکس چینج میں تیزی کا رجحان آج بھی برقرار ہے، انڈیکس نئی تاریخ رقم کرتے ہوئے بلند ترین سطح پر پہنچ گیا۔ کاروباری ہفتے کے تیسرے روز بھی اسٹاک مارکیٹ میں کاروبار کا آغاز مثبت انداز میں ہوا ، کاروبار کے دوران 100 انڈیکس میں 602 پوائنٹس کا اضافہ ہوا جس سے انڈیکس 92 ہزار 900 کی نئی تاریخی سطح پر پہنچ گیا۔ واضح رہے کہ گزشتہ روز بھی 100 انڈیکس 366 پوائنٹس اضافے سے 92 ہزار 304 کی بلند ترین سطح پر بند ہوا تھا جبکہ کاروباری دن کی بلند ترین سطح 92 ہزار 514 پوائنٹس تھی۔ ","business"
"151","ڈونلڈ ٹرمپ کی متوقع جیت پر بٹ کوائن کی قیمت بڑھ گئی","https://urdu.samaa.tv/2087324257","امریکی صدارتی انتخابات کے ابتدائی نتائج میں ریپبلکن امیدوار ڈونلڈ ٹرمپ کے لیے برتری کی خبروں کے بعد بٹ کوائن کی قیمت بلند ترین سطح پر پہنچ گئی۔ عالمی میڈیا کے مطابق بٹ کوائن 75,000 ڈالر کا ہندسہ عبور کرگئی۔ کریپٹو کرنسی نے آخری مرتبہ 73 ہزار 750 ڈالر کو عبور کیا تھا۔ جو مارکیٹ کی جانب سے مضبوط مثبت ردعمل کی عکاسی کرتا ہے۔ میڈیا رپورٹس کے مطابق ٹرمپ نے آٹھ ریاستوں میں کامیابی حاصل کرلی جب کہ کملا ہیرس نے تین ریاستوں میں کامیابی حاصل کی اور واشنگٹن ڈی سی میں انتخابی میدان بدستور سخت ہے، حتمی نتائج کا انحصار سات ریاستوں پر ہونے کا امکان ہے۔ علی الصبح بٹ کوائن 75 ہزار 60 ڈالر پر ٹریڈ کررہا تھا۔ جو 7.2 فیصد بڑھ کر 2,576 ڈالر تک پہنچ گیا۔ خیال رہے کہ کملا ہیرس کے مقابلے میں ٹرمپ کرپٹو کرنسی کے حامی سمجھے جاتے ہیں۔ انتخابات میں ان کی کامیابی سے متعلق پیشگوئیوں سے کرپٹو کرنسی کی مارکیٹ میں تیزی دیکھنے میں آئی۔","business"
"152","دوست ممالک پاکستان میں بڑے پیمانے پر سرمایہ کاری کیلئے تیار ہیں، وزیر خزانہ","https://urdu.samaa.tv/2087324245","وفاقی وزیر خزانہ محمد اورنگزیب کا کہنا ہے کہ دوست ممالک پاکستان میں بڑے پیمانے پر سرمایہ کاری کیلئے تیار ہیں۔ منگل کو سیکیورٹیز اینڈ ایکسچینج کمیشن کی مارٹگیج لانچنگ کی تقریب کا انعقاد ہوا جہاں وفاقی وزیر خزانہ محمد اورنگزیب نے میڈیا سے گفتگو کرتے ہوئے کہا کہ آئندہ چند ماہ میں پاکستان کی بی کیٹگری ریٹنگ متوقع ہے، ہماری فچ ، موڈیز اور ایس اینڈ پی کے ساتھ مثبت گفتگو رہی ہے، فچ ، موڈیز اور ایس اینڈ پی کے مسلسل رابطے میں ہیں۔ وفاقی وزیر خزانہ کا کہنا تھا کہ اگلے مالی سال میں یورو بانڈز متعارف کروائیں گے، جون 2025 ءمیں زرمبادلہ کے سرکاری ذخائر 13 ارب ڈالر تک پہنچ جائیں گے، جب ذخائر 13 ارب ڈالر ہوںگے تو 3 ماہ کی درآمدات کو تحفظ حاصل ہوجائے گا۔ محمد اورنگزیب کا کہنا تھا کہ مقامی سرمایہ کاروں اور تاجروں کو راغب کرنے کیلئے شرح سود میں کمی کی جا چکی ہے۔ انہوں نے کہا کہ انٹربینک مارکیٹ ریٹ فی الوقت 13 فیصد پر ہے جو مزید نیچے آئے گا، وزارتِ توانائی پاور ٹیرف میں کمی کیلئے متحرک ہے، جاری ڈیجیٹلائزیشن سے ایف بی آر میں کرپشن کے دروازے بند ہوں گے۔ ان کا مزید کہنا تھا کہ دوست ممالک پاکستان میں بڑے پیمانے پر سرمایہ کاری کیلئے تیار ہیں، عالمی مالیاتی اداروں کا پاکستان پر اعتماد بڑھا ہے۔","business"
"153","ایف بی آر نے ان لینڈ ریونیو کی 89 خالی آسامیاں ختم کر دیں","https://urdu.samaa.tv/2087324244","فیڈرل بورڈ آف ریونیو ( ایف بی آر ) نے ان لینڈ ریونیو کی 89 خالی آسامیاں ختم کر دیں۔ وفاقی کابینہ کے فیصلے پر عمل درآمد کرتے ہوئے ایف بی آر نے ان لینڈ ریونیو کی 89 خالی آسامیاں ختم کر دی ہیں۔ ایف بی آر کی جانب سے خالی آسامامیاں مستقل طور پر ختم کرنے کا نوٹیفکیشن بھی جاری کر دیا گیا ہے۔ نوٹیفکیشن کے مطابق آسامیاں چیف ٹیکس آفیسرز، لارج ٹیکس پیئرز یونٹس اور ریجنل دفاتر میں ختم کی گئیں۔ خالی آسامیوں کا تعلق کراچی، لاہور، راولپنڈی، پشاور سے ہے جبکہ حیدر آباد، گوجرانوالہ اور ملتان میں بھی خالی آسامیاں ختم کر دی گئیں۔","business"
"154","ایف بی آر تاجروں کو تاجر دوست اسکیم کیلئے قائل کرنے میں ناکام","https://urdu.samaa.tv/2087324241","فیڈرل بورڈ آف ریونیو ( ایف بی آر ) تاجروں کو تاجر دوست اسکیم کیلئے قائل کرنے میں ناکام ہوگیا۔ ایف بی آر کی جانب سے تاجر دوست سیل تحلیل کرتے ہوئے ریٹرن فائلنگ ڈیسک بھی بند کردیا گیا ہے۔ حکام کی جانب سے متعلقہ افسران کو اپنے زون میں دوبارہ رپورٹ کرنے کی ہدایت جاری کی گئی ہے۔ یاد رہے کہ تاجر دوست اسکیم کے قیام پر تاجروں نے تحفظات کا اظہار کیا تھا۔ تاجر دوست اسکیم کے تحت 100 روپے سے 60 ہزار روپے ماہانہ ایڈوانس ٹیکس کلیکشن کرنا تھی۔","business"
"155","روپے کے مقابلے ڈالر کی قدر میں اضافے کا سلسلہ جاری","https://urdu.samaa.tv/2087324230","انٹر بینک میں پاکستانی روپے کے مقابلے امریکی کرنسی ڈالر کی قدر میں اضافہ ہوگیا۔ سٹیٹ بینک آف پاکستان ( ایس بی پی ) کی جانب سے جاری کردہ اعدادو شمار کے مطابق کاروباری ہفتے کے دوسرے روز انٹربینک میں روپے کے مقابلے ڈالر کی قدر میں 5 پیسے کا اضافہ ریکارڈ کیا گیا ہے۔ مرکزی بینک کے مطابق آج انٹربینک میں ڈالر 5 پیسے کے اضافے کے بعد کاروبار کے اختتام پر 277 روپے 84 پیسے پر بند ہوا۔ گزشتہ کاروباری ہفتے کے آخری دن ڈالر 277 روپے  79 پیسے پر بند ہوا تھا۔ دوسری جانب اوپن مارکیٹ میں ڈالر کی قیمت 3 پیسے کے اضافے کے بعد 278 روپے 74 پیسے ہے۔","business"
"156","وزیراعظم شہباز شریف کا پاور سیکٹر میں ونٹر پیکج لانے کا اعلان","https://urdu.samaa.tv/2087324216","وزیراعظم شہباز شریف کا پاور سیکٹر میں ونٹر پیکج لانے کا اعلان کردیا۔ وفاقی کابینہ کے اجلاس وزیراعظم نے کہا کہ سردیوں میں پاور سیکٹر میں پیکج کی صورت میں اچھی خبر دیں گے۔ شرح سود میں کمی سے معیشت میں بہتری آئے گی۔ ملک پر قرضوں کی مالیت میں تیرہ سو ارب روپے کی غیرمعمولی کمی ہوگی۔ شہباز شریف کا کہنا تھا کہ پاکستانی وفد کل سعودی عرب روانہ ہوگیا ہے، سعودی دورے میں کان کنی ، آئی ٹی ، سولر پر بات ہوگی، پاکستانی آئی ٹی ورکرز کی سعودیہ، قطر میں بڑی مانگ ہے۔ آذربائیجان کے صدر نے بھی پیغام دیا ہے  کہ دو ارب ڈالر کے ایم او یوز پر آگے بڑھا جائے۔ اس سے قبل وفاقی کابینہ نے حج پالیسی 2025 کی منظوری دے دی۔ حج کوٹہ کی مساوی تقسیم اور حج درخواستوں کے شیڈول کا اعلان جلد ہوگا۔ اس پالیسی کے تحت آئندہ سال پاکستان سے ایک لاکھ 79 ہزار 210 عازمین حج کی سعادت حاصل کرسکیں گے۔","business"
"157","کے الیکٹرک صارفین کیلئے بجلی کی قیمتوں میں مزید اضافہ","https://urdu.samaa.tv/2087324211","کے الیکٹرک صارفین کیلئے بجلی کی قیمتوں میں فی یونٹ 40 پیسے کا اضافہ کر دیا گیا۔ نیپرا نے بجلی کی قیمتوں میں اضافے کا نوٹیفکیشن جاری کردیا، اضافہ جنوری 2025 کے بلوں میں وصول کیا جائے گا، اضافہ اگست کی ماہانہ فیول کاسٹ ایڈجسمنٹ کی مد میں کیا گیا۔ دوسری جانب ایک تقریب سے خطاب میں وزیرتوانائی کا کے الیکٹرک کے حوالے سے ان کا کہنا تھا کہ کے الیکٹرک کی نجکاری کے باوجود 170 ارب کی سبسڈی دینا پڑ رہی ہے، اسی طرح ہی ڈسکوز کی نجکاری کرنی ہے تو کوئی فائدہ نہیں ، کے الیکٹرک کی طرح ہی نجکاری کرنی ہے تو پھر 500 ارب مزید سبسڈی دینا پڑے گی۔","business"
"158","سونے کی فی تولہ قیمت میں نمایاں کمی ہوگئی","https://urdu.samaa.tv/2087324210","ملک میں سونے کی فی تولہ قیمت میں مسلسل اضافے کے بعد آج  کمی ہوگئی۔ آل صرافہ ایسوسی ایشن کے مطابق پاکستان میں عالمی منڈی کے زیراثر سونے کی قیمت میں کمی ہوئی اور فی تولہ سونے کے بھاؤ 500 روپے کم ہوگئے۔ ملک میں سونے کی فی تولہ نئی قیمت 2 لاکھ 83 ہزار 200 روپے ہوگئی جبکہ گرام سونے کی قیمت 429 روپے کی کمی کے بعد 2 لاکھ 42 ہزار798 روپے ہوگئی ہے قبل ازیں عالمی منڈی میں سونے کی قیمت میں 5 ڈالر کی کمی ریکارڈ کی گئی جس کے بعد نئی قیمت 2736 ڈالر فی اونس ہوگئی۔","business"
"159","آئی ایم ایف کا پاکستان کے انشورنس سیکٹر میں بہتری کا مطالبہ","https://urdu.samaa.tv/2087324209","آئی ایم ایف کی جانب سے پاکستان کے انشورنس سیکٹر میں بہتری کے مطالبے پر ایس ای سی پی نے انشورنس سے متعلق تین اہم مسودہ قانون تیار کرلئے۔ ذرائع کے مطابق ایس ای سی پی نے انشورنس سے متعلق تین اہم مسودہ قانون تیار کرلیئے۔ مجوزہ مسودہ وفاقی کابینہ سے منظوری کے بعد قوانین پارلیمنٹ میں پیش کئے جائیں گے۔ ذرائع کے مطابق انشورنس سیکٹرکی تنظیم نو سے ملک میں کاروبار کو سہولت ملے گی، انشورنس سیکٹرکو وزارت تجارت کے بجائے وزارت خزانہ کے ماتحت کیا جائے گا۔ انشورنس میں اصلاحات سے ایس ای سی پی کو ریگولیٹربنا دیا جائے گا۔ مجوزہ قانون کے مطابق صارفین اپنی شکایات کے ازالہ کیلئے ریگولیٹرکو درخواست دے سکیں گے، تمام سرکاری انشورنس کمپنیوں کی نجکاری کی جائےگی۔ گاڑیوں کی تھرڈپارٹی انشورنس کا قانون بھی جلد لایا جارہا ہے۔ صوبوں سے تھرڈ پارٹی انشورنس قانون کے حوالے سے مشاورت جاری ہے۔","business"
"160","فرخ ایچ سبزواری پاکستان اسٹاک ایکس چنج کے چیف ایگزیکٹو مقرر","https://urdu.samaa.tv/2087324204","سابق چیئرمین اور کمشنر ایس ای سی پی اسٹاک ایکس چینج فرخ ایچ سبزواری پاکستان اسٹاک ایکسچنج کے چیف ایگزیکٹو مقرر کردیے گئے۔ اسٹاک ایکسچنج کے بورڈ نے فرخ سبزواری کو 3 سال کیلئے مقرر کیا، ایس ای سی پی نے بھی نئے سی ای او ،پی ایس ایکس کی منظوری دے دی۔ فرخ سبزواری اس قبل ایس ای سی پی کے چیئرمین رہ چکے ہیں۔ فرخ سبزواری معروف مالیاتی اداروں میں اہم پوزیشن کا وسیع تجربہ رکھتے ہیں، فرخ سبزواری ان دنوں سینٹرل ڈیپازیٹری کمپنی میں بطور چیئرمین تعینات ہیں۔ فرخ سبزواری 18 نومبر کو اپنے نئے عہدے کا چارج سنبھالیں گے۔","business"
"161","اسٹاک مارکیٹ میں تیزی، تبادلہ مارکیٹ میں  ڈالر سستا ہوگیا","https://urdu.samaa.tv/2087324194","اسٹاک مارکیٹ میں 92  ہزار پوائنٹس کی حدبحال ہوگئی جبکہ تبادلہ مارکیٹ میں ڈالر بھی سستا ہوگیا۔ کرنسی ڈیلرز کے مطابق انٹر بینک میں ڈالر کی قیمت میں 9 پیسے کی کمی ہوئی جس کے بعد ڈالر کی قیمت 277 روپے 70 پیسے ہو گئی۔ دوسری جانب کاروباری ہفتے کے دوسرے روز کاروبار کے دوران زبردست تیزی رہی ، اسٹاک مارکیٹ کا 100 انڈیکس 411 پوائنٹس کے اضافے 92 ہزار کی حدبحال ہوگئی۔ گزشتہ روز اسٹاک مارکیٹ میں 23 ارب 91 کروڑ 25 لاکھ 37 ہزار 383 روپے مالیت کے 31 کروڑ 13 لاکھ 80 ہزار 974 شیئرز کا لین دین ہوا تھا۔ ","business"
"162","انٹر بینک میں ڈالر 9 پیسے مہنگا ہوگیا","https://urdu.samaa.tv/2087324170","انٹر بینک میں پاکستانی روپے کے مقابلے امریکی کرنسی ڈالر کی قدر میں اضافہ ہوگیا۔ سٹیٹ بینک آف پاکستان ( ایس بی پی ) کی جانب سے جاری کردہ اعدادو شمار کے مطابق کاروباری ہفتے کے پہلے روز انٹربینک میں روپے کے مقابلے ڈالر کی قدر میں 9 پیسے کا اضافہ ریکارڈ کیا گیا ہے۔ لازمی پڑھیں۔ سٹیٹ بینک نے نئی شرح سود کا اعلان کردیا مرکزی بینک کے مطابق آج انٹربینک میں ڈالر 9 پیسے کے اضافے کے بعد کاروبار کے اختتام پر 277 روپے 79 پیسے پر بند ہوا۔ لازمی پڑھیں۔ سونے کی قیمت میں اضافہ ہو گیا گزشتہ کاروباری ہفتے کے آخری دن ڈالر 277 روپے  61 پیسے پر بند ہوا تھا۔","business"
"163","سونے کی فی تولہ قیمت میں اضافہ ہوگیا","https://urdu.samaa.tv/2087324162","ملک بھر میں سونے کی فی تولہ قیمت میں اضافہ ہوگیا۔ آل پاکستان جیمز اینڈ جیولر ایسوسی ایشن کے مطابق پیر کو ملک میں ایک تولہ سونے کی قیمت  700 روپے اضافے کے بعد  2 لاکھ 83 ہزار 700 روپے کی سطح پر پہنچ گئی ہے۔ 10 گرام سونے کی قیمت کی بھی بڑھی اور 600 روپے کے اضافے کے بعد 2 لاکھ 43 ہزار 227 روپے ریکارڈ کی گئی۔ دوسری جانب عالمی منڈی میں سونے کی قیمت 7 ڈالر اضافے کے بعد 2 ہزار 735 ڈالر فی اونس ہے۔","business"
"164","اسٹیٹ بینک نے شرح سود میں ڈھائی فیصد کمی کا اعلان کردیا","https://urdu.samaa.tv/2087324159","اسٹیٹ بینک آف پاکستان ( ایس بی پی ) نے شرح سود میں ڈھائی فیصد کمی کا اعلان کردیا ۔   اسٹیٹ بینک کی جانب سے نئی مانیٹری پالیسی جاری کردی گئی ہے اور شرح سود میں 2.5 فیصد کمی کا اعلان کیا گیا ہے، شرح سود 17.5 فیصد سے کم ہوکر 15 فیصد پر آ گئی ہے جبکہ مسلسل چوتھی مرتبہ کمی ہوئی اور چار بار میں 7 فیصد کمی کی گئی ہے۔ پیر کو مانیٹری پالیسی کمیٹی کا اجلاس گورنر اسٹیٹ بینک کی زیرصدارت ہوا جس میں ملک کی مائیکرو اور میکرو اکنامک صورتحال کا جائزہ  لیا گیا اور شرح سود میں کمی کا فیصلہ کیا گیا۔ سٹیٹ بینک کے مطابق اجلاس میں مقامی سمیت بین الاقوامی معاشی اشاریوں کا بھی جائزہ لیا گیا۔ مرکزی بینک کا کہنا ہے کہ روپیہ مستحکم ، مہنگائی کنٹرول اور زرمبادلہ ذخائر بڑھ رہے ہیں۔ تاجر تنظیموں نے شرح سود میں 3 سے 5 فیصد تک کمی کا مطالبہ کیا تھا۔ معاشی ماہرین کا کہنا ہے کہ اکتوبر میں افراط زر کی شرح 4 سال کی کم ترین سطح 7.2 فیصد تک نیچے آگئی ہے، ریئل انٹرسٹ ریٹ 11 فیصد زائد تھا، اسٹیٹ بینک شرح سود میں بڑی کمی کی پوزیشن میں تھا۔ ماہرین کا مزید کہنا ہے کہ روپیہ مستحکم اور ملکی زرمبادلہ ذخائر 30 ماہ کی بلند ترین سطح پر ہیں۔","business"
"165","ایس آئی ایف سی کی کاوشوں سے پاکستان کی برآمدات میں قابل ذکر اضافہ","https://urdu.samaa.tv/2087324147","ایس آئی ایف سی کی کاوشوں سے پاکستان کی برآمدات میں قابل ذکراضافہ دیکھنے میں آیا ہے۔ مالی سال 2024ء کے دوران ایس آئی ایف سی کےترجیحی شعبوں میں شامل زراعت اور انفارمیشن ٹیکنالوجی نے برآمدات میں نمایاں کامیابیاں حاصل کیں مالی سال 2024ء کے دوران پاکستان نے 6 ملین ٹن سے زائد چاول کی مختلف اقسام برآمد کیں اور4 بلین ڈالرآمدنی حاصل کی جو کہ قابل ستائش ہے اس کامیابی کو مد نظر رکھتے ہوئے آئندہ مالی سال میں چاول کی برآمدات کا ہدف 5 ارب ڈالر مقرر کیا گیا ہے یہ سنگِ میل پاکستان کے زرعی شعبے کی ایک نمایاں کامیابی ہے جس سے بین الاقوامی منڈیوں میں پاکستان کے لیے مزید مواقع پیدا ہونے اور ملکی زرعی پیداوار میں مزید پیشرفت کی توقع ہے چاول کے شعبے میں کامیابی کے ساتھ اطالوی فوڈ ٹریڈ کمپنی نے پاکستانی کمپنی فاطمہ ایوریکوم رائس ملز میں 50 فیصد شراکت داری قائم کی اس کے علاوہ پاکستان اکنامک کوآرڈینشن کمیٹی نے وافر اضافی اسٹاک کی دستیابی کے پیش نظر 5 لاکھ میٹرک ٹن چینی کی برآمد کی اجازت بھی دے دی ہے اس کے ساتھ ساتھ ایس آئی ایف سی کی سہولت کاری کے باعث مالی سال 2024 میں آئی ٹی برآمدات میں بھِی 42 فیصد نمایاں اضافہ ہوا اور 292 ملین ڈالر کی آمدنی حاصل کی گئی  ایس آئی ایف سی کی کوششوں سے حاصل کی گئی یہ کامیابیاں نہ صرف پاکستان کی عالمی منڈی میں موجودگی کو مزید مستحکم کریں گی بلکہ آئندہ تجارتی معاہدوں اور شراکت داریوں کے لیے نئے مواقع بھی پیدا کریں گی","business"
"166","اسٹاک مارکیٹ تاریخ میں پہلی بار 92 ہزار پوائنٹس کا سنگ میل عبور کرگئی","https://urdu.samaa.tv/2087324131","اسٹاک مارکیٹ تاریخ میں پہلی بار بانوے ہزار پوائنٹس کا سنگ میل عبور کرگئی۔۔۔اسٹاک ایکسچنج نے بلند ترین سطح کا سابقہ ریکارڈ توڑ دیا۔ کاروباری ہفتے کےپہلےروز پاکستان اسٹاک ایکسچنج میں دوران ٹریڈنگ بارہ سو سےزائدپوائنٹس کی تیزی دیکھی گئی،جہاں ہنڈریڈ انڈیکس1212پوائنٹس بڑھکر92072 پوائنٹس کی ریکارڈسطح پرجاپہنچا،مارکیٹ کادوران ٹریڈنگ بلندترین سطح کاسابقہ ریکارڈ 91872پوائنٹس تھا۔ کاروبار کے آغاز پرپاکستان اسٹاک ایکسچنج میں دوران ٹریڈنگ ایک ہزار سے زائدپوائنٹس کی تیزی دیکھی گئی،جس کےبعد اسٹاک مارکیٹ تاریخ میں پہلی بار 92 ہزارپوائنٹس کے قریب جاپہنچی ہے،جہاں ہنڈریڈ انڈیکس 1022 پوائنٹس بڑھکر 91881 پوائنٹس پرجاپہنچا ہے۔ ،گزشتہ ہفتے کاروبار کےاختتام پر پاکستان اسٹاک مارکیٹ  90 ہزار 859 پوائنٹس پر بند ہوئی تھی۔    ","business"
"167","انٹر بینک میں روپیہ تگڑا ہوگیا، ڈالر کی قدر گر گئی","https://urdu.samaa.tv/2087324129","انٹربینک میں روپیہ تگڑا ہوگیا اور ڈالر کی قدر میں کمی ریکارڈ کی گئی ہے۔ کرنسی ڈیلرز کے مطابق انٹر بینک میں ڈالر 11 پیسے سستا ہونے کے بعد 277 روپے 50 پیسے کا ہو گیا۔ گزشتہ کاروباری ہفتے کے آخری دن ڈالر کا ریت 277 روپے ، 61 پیسے پر بند ہوا تھا۔ دوسری جانب کاروباری ہفتے کے پہلے روز اسٹاک مارکیٹ میں زبردست تیزی دیکھی گئی کاروبار کے آغاز پر 100 انڈیکس میں 747 پوائنٹس کا اضافہ ریکارڈ کیا گیا جس سے انڈیکس 91 ہزار607 پوائنٹس پر ٹریڈ کرتے دیکھا گیا۔","business"
"168","پوسٹل سروسز کی خالی آسامیاں ختم ہونے پر خزانے کو کتنا فائدہ پہنچا؟ وزیر مواصلات نے بتادیا","https://urdu.samaa.tv/2087324120","وفاقی وزیر سرمایہ کاری بورڈ ، مواصلات اور نجکاری عبدالعلیم خان کا کہنا ہے کہ انہوں نے پوسٹل سروسز سے خالی آسامیاں ختم کر کے سالانہ 2.8 بلین روپے بچائے ہیں۔   حکومت کی جانب سے بنائی گئی رائٹ سائزنگ پالیسی کے تحت پاکستان پوسٹ کے ہیڈ کوارٹر کی جانب سے جاری کردہ سرکلر کے مطابق مجموعی طور پر ادارے سے اب تک کل 3 ہزار 616 آسامیاں ختم کی جا چکی ہیں۔ ختم کی جانیوالی تمام آسامیاں خالی تھیں جن میں بڑی تعداد میں اسکیل 7 کی 500 پوسٹ مین کی آسامیاں، اسکیل 2 میں 458 میل چپڑاسی، اسکیل 9 میں 274 پوسٹل کلرک کی اور ایس پی او کے اسکیل 14 میں 8 آسامیاں تھیں۔ لازمی پڑھیں۔ وزیر مواصلات عبدالعلیم خان کا این ایچ اے کا ہدف 500 ارب تک لے جانے کا عزم اتوار کو پریس کانفرنس کے دوران وفاقی وزیر عبدالعلیم خان نے کہا کہ پوسٹل سروسز کی ساڑھے 3 ہزار آسامیاں ختم کردیں، میں چاہتا تو یہ نوکریاں اپنے حلقے میں بانٹ دیتا لیکن میں نے نوکریاں ختم کر کے سالانہ 2.8 ارب روپے بچائے ہیں جس کا فائدہ پاکستان کو ہوگا۔ عبدالعلیم خان کا کہنا تھا کہ ’ پوسٹل کے اندر میں نے 3500 نوکریاں ختم کی ہیں، میں چاہتا تو ساری پکڑتا اور اپنے حلقے کے اندر بانٹ دیتا، میرا پورا حلقہ ہی خوش ہو جاتا، اس فیصلے سے ملک کا سالانہ 2.8 بلین روپیہ بچایا ہے کیونکہ یہ خالی آسامیاں ادارے پر ظلم تھا ‘۔ انہوں نے کہا کہ محکمہ پوسٹل پیسے نہیں بنا سکا لیکن میں نے انکو اہداف دے دیے ہیں۔ لازمی پڑھیں۔ صوبائی حکومتیں مل کر پی آئی اے لینا چاہیں تو اعتراض نہیں، وزیر نجکاری ان کا مزید کہنا تھا کہ اگر محکمہ پوسٹل میرے معیار کے مطابق پرفارم نہ کرسکا تو میں ان کو کسی دوسرے محکمے میں ڈال دوں گا۔ یاد رہے کہ گزشتہ ماہ کے آخری ہفتے وفاقی وزیر عبدالعلیم خان کی زیر صدارت فوکل گروپ آف کمیونیکیشن کا اجلاس بھی ہوا تھا جس میں انہوں نے پوسٹل سروس کی کارکردگی پر اظہار تشویش کیا تھا اور ایک ہفتے میں مالیاتی پلان ترتیب دینے کی بھی ہدایت کی تھی۔ لازمی پڑھیں۔ وزارتیں اللہ اور قوم کی امانت، خزانے سے کبھی ایک روپیہ بھی نہیں لیا نہ لوں گا، عبدالعلیم خان اجلاس کے دوران عبدالعلیم خان نے ادارے کی خالی اسامیاں ختم کرنے اور ریونیو میں اضافے کے لیے ٹھوس تجاویز بھی دی تھیں۔ ان کا کہنا تھا کہ پاکستان پوسٹل سروس کو بچانے کے لیے ہمیں دن رات محنت کرنا پڑے گی اور حکومت کے بجائے اپنے وسائل پیدا کرنے ہوں گے۔","business"
"169","وزیر مواصلات عبدالعلیم خان کا این ایچ اے کا ہدف 500 ارب تک لے جانے کا عزم","https://urdu.samaa.tv/2087324118","وفاقی وزیر سرمایہ کاری بورڈ ، مواصلات اور نجکاری عبدالعلیم خان نے آئندہ 5 برسوں میں نیشنل ہائی وے اتھارٹی ( این ایچ اے ) کا ہدف 500 ارب تک لے جانے کا عزم ظاہر کیا ہے۔   وفاقی وزیر سرمایہ کاری بورڈ ، مواصلات اور نجکاری عبدالعلیم خان کی جانب سے وزارت سنبھالنے کے بعد این ایچ اے کا سالانہ ریونیو بڑھ 110 ارب تک پہنچ چکا ہے۔ لاہور سیالکوٹ موٹروے پر 99 فیصد گاڑیاں بھی ایم ٹیگ پر منتقل ہو چکی ہیں اور وفاقی وزیر عبدالعلیم خان نے گاڑیوں کی نمبر پلیٹ اور سائیڈ سے کیمروں کی مانیٹرنگ کو بھی یقینی بنانے کی ہدایت کر رکھی ہے۔ لازمی پڑھیں۔ پوسٹل سروسز کی خالی آسامیاں ختم ہونے پر خزانے کو کتنا فائدہ پہنچا؟ وزیر مواصلات نے بتادیا اعدادو شمار کے مطابق این ایچ اے کی گزشتہ 6 ماہ کی کارکردگی حوصلہ افزا ہے جس سے ادارے کو مالی طور پر خود مختار اور مضبوط بنانے میں مدد ملے گی۔ اپنے حالیہ بیان میں وفاقی وزیر نے نیشنل ہائی وے اتھارٹی  کا ہدف 500 ارب تک لے جانے کا عزم ظاہر کیا ہے۔ لازمی پڑھیں۔ صوبائی حکومتیں مل کر پی آئی اے لینا چاہیں تو اعتراض نہیں، وزیر نجکاری لاہور میں پریس کانفرنس کرتے ہوئے عبدالعلیم خان کا کہنا تھا کہ این ایچ اے کی آمدنی میں 50 ارب سے زائد کا اضافہ ہوا لیکن کبھی اپنی کامیابی کا شور نہیں مچایا اور اب میری کوشش ہے 5 برسوں میں این ایچ اے کا ہدف 500 ارب تک لے جائیں۔ عبدالعلیم خان کا کہنا تھا کہ رواں سال این ایچ اے 50 ارب ایکسٹرا منافع دینے لگی ہے، آج تک کسی ایک ادارے نے پاکستان میں ایک سال کے اندر 50 ارب روپے سے زائد کی آمدنی حاصل نہیں کی، میں زائد آمدنی بتا رہا ہوں حالانکہ مجموعی ریونیو اس سال این ایچ اے کا 64 بلین سے 110 روپے تک جا رہا ہے، میں نے اس کامیابی سے پیچھے کوئی شور نہیں مچایا، یہاں پر اگر کسی نے 50 کروڑ روپیہ بھی کیا ہوتا تو ابھی تک 6 بار چھلانگیں مار چکا ہوتا۔ لازمی پڑھیں۔ وزارتیں اللہ اور قوم کی امانت، خزانے سے کبھی ایک روپیہ بھی نہیں لیا نہ لوں گا، عبدالعلیم خان انہوں نے بتایا کہ ہم ایکسٹرا لوڈ ختم کر رہے ہیں، کسی بھی ٹرک کو سفر کی اجازت نہیں ہوگی جس کے اوپر ایکسٹرا لوڈ ہوگا اور اس کا اطلاق موٹر وے اور نیشنل ہائی وے دونوں پر ہوگا۔ ان کا کہنا تھا کہ ٹرک بھر بھر کے لے جانے سے سڑک کا بیٹرہ غرق ہوتا ہے اور آپ 9 ارب وصول کر کے بہت خوش ہوتے ہیں۔ انہوں نے بتایا کہ اس بار این ایچ اے کا ٹارگٹ 110 ارب ہے جبکہ آئندہ برسوں کے لئے ہم نے ٹارگٹ بڑھایا ہے اور ہر سال ہم اپنا ٹارگٹ بڑھائیں گے اور اگلے 5 سالوں کے لئے این ایچ اے کا ٹارگٹ 500 ارب روپے ہے۔ ان کا کہنا تھا کہ جس دن 500 ارب روپے کی یہ کمپنی بنے گی مجھے اس دن یقین ہوگا کہ میرا جو ٹارگٹ تھا اللہ کے کرم سے میں اس میں کامیاب ہوگیا ہوں۔ انہوں نے مزید کہا کہ میں چاہتا ہوں این ایچ اے ٹینڈرز لے اور ریونیو بڑھائے، چاہتا ہوں این ایچ اے پوری دنیا کی کمپنی بنے ، دوسرے ممالک میں کاروبار کرے ، این ایچ اے کے 100 سے زائد منصوبوں پر کام ہو رہا ہے ، میرے پاس جتنی صلاحیت ہے اسے اپنے ملک کیلئے استعمال کروں گا ، میری پہچان میرے ملک کی وجہ سے ہے۔","business"
"170","2050 تک پاکستان میں بجلی کی طلب سالانہ 20 فیصد سے زائد بڑھنے کا امکان","https://urdu.samaa.tv/2087324116","ایشیائی ترقیاتی بینک ( اے ڈی بی ) نے موسمیاتی تبدیلیوں کے شعبہ توانائی پر منفی اثرات کے پیش نظر پاکستان کے پالیسی سازوں کیلئے خطرے کی گھنٹی بجا دی۔ ایشیائی ترقیاتی بینک کی رپورٹ کے مطابق موسم کی شدت بڑھنے سے توانائی کی طلب میں تیزی سے اضافے کا امکان ہے اور موسمی شدت کا مقابلہ کرنے کیلئے بجلی کی طلب میں غیرمعمولی اضافے کا خدشہ ہے۔ رپورٹ کے مطابق آئندہ دس سال میں پاکستان میں بجلی کی سالانہ طلب میں دس فیصد تک اضافہ ہوسکتا ہے۔ سال 2050  تک پاکستان میں بجلی کی طلب سالانہ 20 فیصد سے زائد بڑھنے کا امکان ہے۔ رپورٹ میں 2050 تک  پاکستان میں گیس کی طلب میں بھی اضافے کا تخمینہ ہے جبکہ پاکستان میں پیٹرولیم مصنوعات کی طلب میں 5 فیصد سالانہ بڑھ سکتی ہے۔","business"
"171","اسٹیٹ بینک نئی مانیٹری پالیسی کا اعلان کل کرے گا","https://urdu.samaa.tv/2087324110","اسٹیٹ بینک نئی مانیٹری پالیسی کا اعلان کل کرے گا، شرح سود میں دوسے ڈھائی فیصد تک کمی کا امکان ہے۔ اسٹیٹ بینک کی مانیٹری پالیسی کمیٹی کا اجلاس پیر کو گورنر اسٹیٹ بینک کی زیرصدارت کراچی میں ہوگا جس میں ملک کی مائیکرو اور میکرو اکنامک صورتحال سمیت بین الاقوامی حالات کا جائزہ لیا جائے گا۔ اکتوبر میں مہنگائی چھ اعشاریہ پانچ فیصد تک آنے کی پیشگوئی کی گئی ہے جبکہ روپیہ مستحکم اور ملکی زرمبادلہ ذخائر تیس ماہ کی بلند ترین سطح پر ہیں۔ بینکرز کا کہنا ہے کہ بینکس ان دنوں کائبور ریٹ سے نیچے چودہ اعشاریہ پانچ فیصد پر قرضے دے رہے ہیں۔ تاجروں کی نمائندہ تنظیموں نے شرح سود میں چار سے پانچ فیصد کمی کے مطالبات کئے ہیں۔ یاد رہے کہ اس وقت بنیادی شرح سود سترا اعشاریہ پانچ فیصد پر ہے۔","business"
"172","صوبائی حکومتیں مل کر پی آئی اے لینا چاہیں تو اعتراض نہیں، وزیر نجکاری","https://urdu.samaa.tv/2087324107","وفاقی وزیر سرمایہ کاری بورڈ ، مواصلات اور نجکاری عبدالعلیم خان کا کہنا ہے کہ پاکستان انٹرنیشنل ایئرلائن ( پی آئی اے ) میری ذاتی ملکیت نہیں بلکہ قومی اثاثہ ہے جسے میں مفت نہیں بیچ سکتا۔   اتوار کو لاہور میں پریس کانفرنس کرتے ہوئے وفاقی وزیر عبدالعلیم خان کا کہنا تھا کہ میرےپاس اس وقت تین محکموں کی وزارت ہے، نجکاری کے محکمے میں پی آئی اے کی نجکاری بھی شامل ہے، واضح کرنا چاہتا ہوں رواں سال مارچ میں عہدہ سنبھالا تو اس وقت پی آئی اے کے کیا حالات تھے اور اس کا خسارہ 830 ارب روپے تھا۔ وفاقی وزیر کا کہنا تھا کہ پی آئی اے کی نجکاری کا سارا عمل نگران حکومت کے دور میں شروع ہوا تھا، میرے پاس نجکاری کا فریم ورک تبدیل کرنے کا کوئی اختیار نہیں تھا، کچھ دوستوں نے کہا کہ کاروبار اچھا چلاتے ہیں لیکن پی آئی اے کو نہیں چلا سکے، پی آئی اے کو چلانا یا ٹھیک کرنا میری ذمے داری نہیں ہے، میں نے صرف پی آئی اے کو بیچ کر حکومت کا خسارہ کم کرنا ہے۔ عبدالعلیم خان کا کہنا تھا کہ میں کبھی کسی کے خلاف کوئی بات نہیں کروں گا، جو پی آئی اے کے ساتھ ہوا ، اسکا بیڑہ غرق کرنے میں کس نے کردار ادا کیا؟ اپنے اپنے گریبانوں میں جھانکیں کہ وہ کیوں نہیں ٹھیک کر کے گئے؟، پی آئی اے کو فروخت کرنے میں میری کوئی کوتاہی ہے تو ذمے داری لوں گا، نجکاری کے قانون سے میں ایک انچ بھی پیھچے نہیں ہٹ سکتا۔   ان کا کہنا تھا کہ جو وزیر نجکاری رہ چکے ہیں وہ بھی مشورے دے رہے تھے کہ کیا کرنا ہے، جو مجھے مشورہ دے رہے تھے وہ اپنے دور میں ان مشوروں پر عمل کر لیتے ، مجھ سے پہلے 25 وزرا رہے ہیں ، وہ اپنے دور میں اس کو ٹھیک کر لیتے، میں اپنے قومی اثاثے کو اونے پونے داموں نہیں بیچ سکتا، یہ میرا ذاتی کاروبار نہیں یہ قوم کا اثاثہ ہے۔ انہوں نے کہا کہ پی آئی اے کی بولی کیلئے 6 بڈرز نے اپلائی کیا تھا ، دنیا کی بہترین چارٹرڈ اکاؤنٹنگ کمپنی سے بولی کا تخمینہ لگوایا گیا ، کابینہ اجلاس میں بتاؤں گا بولی معیار پر پوری نہیں اترتی، پی آئی اے منافع بخش ہوسکتی ہے ، اسے بھرتیوں اور لوگوں کو نکالنے سےعلیحدہ کرلیں ، صوبائی حکومتیں پی آئی اے میں اپنا اپنا شیئر خرید لیں اور مل کر پروفیشنل اندازمیں چلائیں، کوئی ایک جماعت ایسی نہیں جو کہے ہم سےغلطی نہیں ہوئی ، ہر دور میں پی آئی اے میں غلطیاں ہوئیں۔ ان کا کہنا تھا کہ کے پی ، پنجاب اور سندھ حکومت مل کر پی آئی اے لینا چاہیں تو کوئی اعتراض نہیں ، آج بھی کہتا ہوں پی آئی اے بہت بڑا اثاثہ ہے ، ہمیں پی آئی اے کو چلانا ہے ، کسی صوبے کی نہیں ، پاکستان کی ایئرلائن ہے۔ انہوں نے مزید کہا کہ میں چاہتا ہوں نیشنل ہائی وے اتھارٹی ( این ایچ اے) ٹینڈرز لے اور ریونیو بڑھائے، چاہتا ہوں این ایچ اے پوری دنیا کی کمپنی بنے ، دوسرے ممالک میں کاروبار کرے ، این ایچ اے کے 100 سے زائد منصوبوں پر کام ہو رہا ہے ، میرے پاس جتنی صلاحیت ہے اسے اپنے ملک کیلئے استعمال کروں گا ، میری پہچان میرے ملک کی وجہ سے ہے، کسی محکمے کو ایک سال میں 50 ارب روپے اضافی آمدنی نہیں ہوئی ، این ایچ اے کو ایک سال میں 50 ارب روپے سے زائد آمدنی ہوئی۔","business"
"173","ایس آئی ایف سی کے تعاون سے چین کے ساتھ مختلف معاہدوں کی بدولت معیشت میں استحکام","https://urdu.samaa.tv/2087324094","ملکی معیشت کی بحالی کے لیے غیر ملکی سرمایہ کاری کا فروغ ایس آئی ایف سی کے قیام کا بنیادی مقصد اور اس کی ترجیحات میں شامل ہے۔ اسی سلسلے میں سی پیک  سمیت چین کے ساتھ متعدد معاہدات اور مفاہمتی یادداشتیں پاکستان پر غیر ملکی سرمایہ کاروں کے بڑھتے ہو ئے اعتماد کا منہ بولتا ثبوت ہے۔ حال ہی میں پاکستان نے شنگھا ئی تعاون تنظیم (ایس سی او) کے سربراہی سمٹ کی میزبانی کی جس میں شرکت کےلیے دیگر ممالک کے سربراہان اور مندوبین کے ساتھ ساتھ  چین کے وزیراعظم  نے بھی  پاکستان کا دورہ کیا۔ ایس سی او  ایک مستقل بین الحکومتی بین الاقوامی تنظیم ہے جس کا مقصد کثیر الجہتی تعاون کو مضبوط کرنا، امن و سلامتی کو فروغ دینا، اور نئے اقتصادی بین الاقوامی نظام کو فروغ دینا ہے۔ چین کے وزیر اعظم کے دورے کے دوران دونوں ملکوں کے  مابین  کلیدی معاہدوں  کی یادداشتوں کا تبادلہ کیا گیا جن میں  ایم ایل ون ریلوے پراجیکٹ کے لیے 6.8 بلین ڈالر کی سرمایہ کاری شامل ہےجس کو تین مرحلوں میں مکمل کیا جا ئے گا۔ اس کے ساتھ ساتھ  سکھر سے حیدرآباد تک  400 بلین ڈالر کے موٹر وے پروجیکٹ اور  قراقرم ہائی وے پر 1 بلین ڈالر کا روڈ پروجیکٹ بھی شامل ہے۔ ایس آئی ایف سی  کے تعاون سے دونوں ملکوں کے درمیان غذائی تحفظ ، صحت اور تعلیم   سمیت دیگر  شعبوں میں تعاون سے متعلق مفاہمتی یادداشتوں  کا بھی تبادلہ کیا گیا۔ پاکستان اور چین کے درمیان کرنسی کے تبادلے کی مفاہمتی یادداشتوں پر دستخط کیے گئے، جس کا معاہدہ  اسٹیٹ بینک آف پاکستان  اور پیپلز بینک آف چائنا کے درمیان طے پایا۔ پاکستان اور چین کے وزرائے اعظم نے سی پیک کے تحت  200 ملین ڈالر    کی لاگت سے تیار ہونے والے   گوادر انٹرنیشنل ایئرپورٹ  کا افتتاح بھی کردیا ہے۔ ایس آئی ایف سی کی کاوشوں کے باعث اور حکومتی اقدامات کی بدولت ایس سی او سربراہی سمٹ  کے پاکستان میں کامیاب  انعقاد سے عالمی سطح پر پاکستان کا تشخص بحال ہوا ہے  اور ملک میں سرمایہ کاری کی راہ ہموار ہو ئی ہے۔","business"
"174","ٹیکس گوشواروں کی تعداد 51 لاکھ 52 ہزار سے تجاوز کر گئی","https://urdu.samaa.tv/2087324077","رواں مالی سال انکم ٹیکس گوشواروں کی تعداد 51 لاکھ 52 ہزار سے تجاوز کر گئی۔ فیڈرل بورڈ آف ریونیو ( ایف بی آر ) کی نان فائلرز پر پابندیوں کی دھمکی کام کرگئی، بجلی گیس کے کنکشن اور موبائل سم بچانے جبکہ بیرون ملک سفر سمیت دیگر پابندیوں سے بچنے کے لیے شہریوں نے سمجھداری اور ذمہ داری کا مظاہرہ کیا اور 22 لاکھ 62 ہزار سے زائد افراد فائلر بن گئے جبکہ انکم ٹیکس گوشواروں کی تعداد 78 فیصد اضافے کے ساتھ 51 لاکھ 52 ہزار تک پہنچ گئی۔ ایف بی آر کے اعداد و شمار کے مطابق گزشتہ سال 31 اکتوبر تک 28 لاکھ 90 ہزار 944 گوشوارے داخل کیے گئے تھے۔ رواں سال، گوشواروں کے ساتھ جمع شدہ ٹیکس میں بھی 74 فیصد یعنی 55 ارب روپے کا اضافہ ہوا جس سے کل جمع شدہ ٹیکس 130 ارب 60 کروڑ روپے تک پہنچ گیا۔ گزشتہ سال اسی مدت میں 75 ارب 14 کروڑ روپے کا ٹیکس جمع ہوا تھا۔ ایف بی آر کے مطابق سال 2024 میں 20 لاکھ 7 ہزار 508 افراد نے قابل ٹیکس آمدنی صفر ظاہر کی ہے جو مجموعی گوشواروں کا 39 فیصد بنتا ہے۔ جولائی 2023 سے اب تک 13 لاکھ 8 ہزار 182 افراد نئے فائلرز بنے ہیں جبکہ جولائی 2024 سے 6 لاکھ 31 ہزار 713 افراد نے نئی رجسٹریشن کرائی ہے۔","business"
"175","سونے کی فی تولہ قیمت میں مزید کمی ہوگئی","https://urdu.samaa.tv/2087324064","ملک میں سونے کی فی تولہ قیمت میں مزید کمی ہوگئی۔ ہفتہ کو عالمی منڈی میں سونے کی قیمت میں 17 ڈالر کی کمی ریکارڈ کی گئی جس کے بعد نئی قیمت 2735 ڈالر فی اونس ہوگئی۔ آل صرافہ ایسوسی ایشن کے مطابق پاکستان میں بھی سونے کی قیمت میں کمی ہوئی اور فی تولہ سونے کے بھاؤ 1700 روپے کم ہوگئے۔ ملک میں سونے کی فی تولہ نئی قیمت 2 لاکھ 83 ہزار روپے ہوگئی ہے۔ یاد رہے کہ گزشتہ روز فی تولہ سونے کے بھاؤ میں 2500 روپے کی کمی ہوئی تھی۔ 10 گرام سونے کی قیمت 1457 روپے کی کمی کے بعد 2 لاکھ 42 ہزار627 روپے ہوگئی ہے۔","business"
"176","حکومت نے پاکستان میں چائے کی کم سے کم ریٹیل قیمت 1200 روپے فی کلو مقرر کردی","https://urdu.samaa.tv/2087324058","فیڈرل بورڈ آف ریونیو (ایف بی آر) نے ملک میں چائے کی ریٹیل قیمت میں اضافے کا نوٹیفکیشن جاری کر دیا ہے۔ نوٹیفکیشن کے مطابق، یہ نیا نرخ ملک بھر میں درآمد کی جانے والی اور فراہم کی جانے والی چائے دونوں پر لاگو ہوگا۔ اس میں مزید کہا گیا ہے کہ چائے کی درآمد اور سپلائی پر سیلز ٹیکس مقررہ قیمت کی بنیاد پر وصول کیا جائے گا۔ اگر چائے کی قیمت ایف بی آر کی مقرر کردہ قیمت سے زیادہ ہوگی تو اضافی قیمت پر سیلز ٹیکس وصول کیا جائے گا۔ رپورٹس کے مطابق چائے کی کم سے کم قیمت 1200 روپے فی کلو مقرر کرنے سے چائے کی مارکیٹ میں مزید اضافے کا امکان ہے۔ پاکستان بیورو آف شماریات (پی بی ایس) کے اعدادوشمار کے مطابق، پاکستانیوں نے صرف دو ماہ (جولائی اور اگست 2023) میں 31 ارب روپے مالیت کی چائے استعمال کی ہے۔","business"
"177","حب پاورکمپنی کی لیتھیم مائننگ اور بیٹری مینوفیکچرنگ میں سرمایہ کاری","https://urdu.samaa.tv/2087324041","ایس آئی ایف سی کی سہولت کاری سےکان کنی کےشعبےمیں لیتھیم کی تلاش اوربیٹری مینوفیکچرنگ یونٹ تیار کرنے کے منصوبوں پر کام کیا جا رہا ہے۔ اسی سلسلے میں حب پاورکمپنی لمیٹڈ کی جانب سےبیٹریوں کی بڑھتی ہوئی مانگ کو پورا کرنے کے لیے منصوبوں کا اجرا کیاجارہا ہےجن کی تکمیل 12سے18 ماہ میں متوقع ہے۔ لیتھیم ،موبائل فون، لیپ ٹاپ،ڈیجیٹل کیمروں اور الیکٹرک گاڑیوں کی ریچارج  ہونے والی بیٹریوں   میں استعمال ہونے والی دھات ہے۔ حب پاور کمپنی لمیٹڈکی جانب سےپاکستان میں لیتھیم کی تلاش ملک کی آٹو انڈسٹری کی پیداواری صلاحیت میں مزید  اضافے کا باعث بن سکتی ہے۔ پاکستان میں الیکٹرک گاڑیوں کی تیاری کےپلانٹ قائم کرنے کا منصوبہ پہلے ہی سےجاری ہے جس سے سالانہ  50ہزار الیکٹرک گاڑیاں تیار ہو سکیں گی۔ اس منصوبے کے تحت تیار شدہ  30  سے 40 فیصد الیکٹرک گاڑیاں  آسٹریلیا اور افریقہ  کے مختلف ممالک کو برآمد کرنے کے لیے مختص کی جائیں گی۔ اس کے علاوہ چین کی ایک معروف کمپنی BYD  نے بھی حبکو سے منسلک میگا موٹر  کمپنی لمیٹڈ  کے تعاون سے پاکستانی مارکیٹ میں الیکٹرک گاڑیوں کی اسیمبلنگ   کا پلانٹ لگانے کا معاہدہ کیا ہے ایس آئی ایف سی کی کاروبار دوست پالیسیوں نے  سرمایہ کاروں کے اعتماد میں نمایاں اضافہ کیا ہے جس کے نتیجے میں مختلف شعبوں میں مقامی و غیر ملکی سرمایہ کاری میں بہتری آئی ہے","business"
"178","اسپیشل اکنامک زونز کو صنعتوں کے فروغ میں کلیدی کردار حاصل ہے،عبدالعلیم خان","https://urdu.samaa.tv/2087324033","وفاقی وزیر برائے سرمایہ کاری بورڈ، مواصلات اور نجکاری عبدالعلیم خان نے ملک بھر کے صنعتی زونز کے لیے خصوصی مراعات یقینی بنانے کی ہدایت کردی۔ کہا  کہ خصوصی اقتصادی  زونز ملک میں صنعتوں کے فروغ میں کلیدی کردار ادا کر سکتے ہیں۔ خصوصی مراعات دیں گے تو ہی ملک میں صنعتوں کو فروغ حاصل ہو گا۔ عبدالعلیم خان کی زیر صدارت اسپیشل اکنامک زونز پر فوکل گروپ کے اجلاس میں فری اکنامک زونز کو درپیش مسائل پر تفصیلی غور کیا گیا ۔ وزیر اعظم کی ہدایت پر چین کو ایک اسپیشل اکنامک زون کے ترقیاتی امور آزمائشی بنیادوں پر دینے کا معاملہ بھی زیر غور آیا۔ عبدالعلیم خان نے کراچی انڈسٹریل پارک کے فری اکنامک زون کو ماڈل بنانے کی ضرورت پر زور دیا اور کہا کہ متعلقہ ادارے اپنی ذمہ داریاں پوری کریں۔ وفاقی وزیر کا کہنا تھا کہ خصوصی مراعات فراہم کیے بغیر ملک میں صنعتی ترقی ممکن نہیں۔ انہوں نے مزید کہا کہ اسپیشل اکنامک زونز کو درپیش مسائل کا قابل عمل حل نکالنا ہوگا۔ مسائل کے حل میں توانائی اور صنعت کی وزارتیں  بھی بھرپور کردار ادا کریں۔ آئندہ اجلاس میں فل ایجنڈا زیر بحث لایا جائے گا اور اہم فیصلوں کی منظوری دی جائے گی۔اجلاس میں توانائی، صنعت، اور سرمایہ کاری کے وفاقی سیکرٹریز اور سینئر افسران نے شرکت کی۔","business"
"179","زرمبادلہ کے ذخائر میں چار ماہ کے دوران دو ارب ڈالر سے زائد اضافہ","https://urdu.samaa.tv/2087324032","زرمبادلہ کے ملکی ذخائر میں جاری مالی سال کے آغاز سے لیکر اب تک مجموعی طورپر2.053ارب ڈالرکانمایاں اضافہ ہوا ہے۔ سٹیٹ بینک کی جانب سے جاری کردہ اعدادوشمارکے مطابق جاری مالی سال کے آغازپرزرمبادلہ کے ملکی ذخائر13.997ارب ڈالر ریکارڈ کیا گیاتھا جس میں سے سٹیٹ بینک کے پاس زرمبادلہ کے ذخائرکاحجم 9.390ارب ڈالر اور بینکوں کے پاس زرمبادلہ کے ذخائر کاحجم 4.607 ارب ڈالرتھا۔ گزشتہ ہفتہ کے اختتام پرزرمبادلہ کے ملکی ذخائر کا حجم 16.049 ارب ڈالرریکارڈ کیاگیا جس میں سٹیٹ بینک کے پاس زرمبادلہ کے ذخائرکاحجم 11.156ارب ڈالراوربینکوں کے پاس زرمبادلہ کے ذخائرکاحجم 4.893ارب ڈالرتھا۔ رپورٹ کے مطابق جاری مالی سال کے آغازسے لیکراب تک سٹیٹ بینک کے پاس زرمبادلہ کے ذخائر میں مجموعی طورپر1.767ارب ڈالراوربینکوں کے پاس زرمبادلہ کے ذخائرمیں 286ملین ڈالرکااضافہ ہواہے۔","business"
"180","برائیلر گوشت سستا، چینی، دال ماش اور آٹے کی قیمتوں میں بھی نمایاں کمی","https://urdu.samaa.tv/2087324031","ملک میں ہفتہ وار بنیادوں پر ٹماٹر ،چکن ، پیاز ، چینی ، دال ماش اور آٹے سمیت روزمرہ استعمال کی12اشیاء کی قیمتوں میں کمی اور27کی قیمتوں میں استحکام رہا ۔ضروری اشیاء کی قیمتوں میں ہفتہ واربنیادوں پر0.10فیصد اورسالانہ بنیادوں پر14.45فیصدکااضافہ ریکارڈ کیاگیا۔ ادارہ شماریات پاکستان کی جانب سے قیمتوں کے حساس اشاریہ بارے جاری ہفتہ وار رپورٹ کے مطابق 31اکتوبر کو ختم ہونے والے ہفتہ میں ملک میں روزمرہ استعمال کی12اشیاء کی قیمتوں میں کمی اور27کی قیمتوں میں استحکام رہا ۔اس کے برعکس 12اشیاء کی قیمتوں میں معمولی اضافہ ہوا۔ ہفتہ رفتہ میں ٹماٹرکی قیمت میں 11.02فیصد،چکن 10.57فیصد،پیاز1.68فیصد،کیلا1.24فیصد، چینی 1.20فیصد، دال ماش 0.98فیصد،گڑ0.69فیصد، اورآٹا کی قیمت میں 0.43فیصد کی کمی ہوئی۔اس کے برعکس انڈوں کی قیمت میں 3.40فیصد،لہسن 2.95فیصد،ایل پی جی 1.92فیصد،سرسوں کاتیل 1.49فیصد، جلانے کی لکڑی 1.09فیصد،ایک کلوبناسپتی گھی 1.08فیصد،ڈھائی کلوبناسپتی گھی 0.50فیصد،آلو0.30فیصد اوردہی کی قیمت میں 0.20فیصد کااضافہ ہوا۔ سب سے کم یعنی 17732 روپے ماہوارآمدنی رکھنے والے گروپ کیلئے قیمتوں کے حساس اشاریہ میں 0.36فیصدکی کمی ہوئی۔ 17733روپے سے لیکر22888روپے، 22889روپے سے لیکر29517روپے، 29518روپے سے لیکر44175روپے اوراس سے زیادہ ماہوارآمدنی رکھنے والے گروپوں کیلئے قیمتوں کے حساس اشاریہ میں بالترتیب 0.40فیصد(کمی)، 0.18فیصد،0.32فیصد، اور0.07فیصد(کمی) ریکارڈکی گئی۔ صارفین کیلئے قیمتوں کے حساس اشاریہ کاتعین ملک کے 17بڑے شہروں کی 50مارکیٹوں میں 51ضروری اشیاء کی قیمتوں میں کمی بیشی کی بنیادپرکیاجاتاہے۔","business"
"181","پراپرٹی کی قیمتیں تبدیل، اپنی زمین کی قیمت چیک کرنے کا طریقہ جانئے","https://urdu.samaa.tv/2087324027","فیڈرل بورڈ آف ریونیو (ایف بی آر) نے ملک کے 45 شہروں میں غیر منقولہ جائیدادوں کی قیمتوں میں 80 فیصد تک اضافہ کردیا ہے۔ جن شہروں میں جائیداد کی قیمتوں پر نظر ثانی کی گئی ہے، ایف بی آر نے وہاں مقام کے لحاظ سے فی مرلہ شرحیں بتائی ہیں۔ ایف بی آر نے دو سال سے زائد عرصے کے بعد غیر منقولہ جائیدادوں کے لیے نئی قیمتیں جاری کی ہیں۔ ایف بی آر نے جائیداد کی قیمتوں کو حقیقی مارکیٹ ریٹ کے ساتھ ہم آہنگ کرنے کے لیے نمایاں طور پر بڑھایا ہے۔ ایف بی آر کی جانب سے پراپرٹی ویلیوز کو قانون و انصاف ڈویژن کی منظوری کے بعد جاری کیا گیا۔ ویسے تو حکومت کی جانب سے ہر سال سرکاری جائیداد کے مارکیٹ ریٹ کو مد نظر رکھتے ہوئے نظر ثانی کی جاتی ہے لیکن 2018 سے 2022 کے دوران نظر ثانی کے باوجود نئی سرکاری قیمتوں میں اضافہ نہیں کیا گیا تھا۔ لیکن آئی ایم ایف سے حالیہ مزاکرات کے دوران آئی ایم ایف نے مطالبہ کیا تھا کہ بڑے شہروں میں غیر منقولہ جائیداد کی سرکاری قیمت میں اضافہ کیا جائے تاکہ مارکیٹ ریٹ کا فرق کم ہوسکے اور ٹیکس بھی زیادہ ہو۔ مزید پڑھیں گھر خریدتے وقت کن باتوں کا خیال رکھنا چاہیے؟ تعمیراتی شعبے کےلیے کنسٹرکشن پیکیج لانے کا امکان نوٹیفکیشن کے بعد جائیداد کی مقرر ہونے والی نئی سرکاری قیمت کا اطلاق بھی یکم نومبر سے کرنے کی ہدایت کی گئی ہے۔ اب خریدو فروخت نئی قیمتوں کے مطابق ہوگی اور سرکاری ٹیکسوں کا نفاذ بھی نئی قیمتوں کے مطابق ہی ہوگا۔ ایف بی آر کی جانب سے 45 شہروں میں جائیداد کی قیمت میں نظرثانی کی گئی ہے جن میں ایبٹ آباد، اٹک، بہاولنگر، بنوں، بھکر، چکوال، چنیوٹ، ڈیرہ اسماعیل خان، ڈی جی خان، فیصل آباد، گھوڑا گلی، گھوٹکی، گوجرانوالہ، گجرات، حافظ آباد، ہری پور، حیدرآباد، جھنگ، جہلم، قصور، کوہاٹ، خوشاب، کوٹلی ستیاں، لاڑکانہ، لودھراں، منڈی بہاؤالدین، مانسہرہ، مردان، میانوالی، میرپورخاص، مری، ننکانہ، نارووال، نوشہرہ، اوکاڑہ، پاکپتن، پشاور، ساہیوال، شیخوپورہ، سیالکوٹ، سکھر، ٹارگٹ کلنگ ٹوبہ ٹیک سنگھ، وہاڑی اور وزیر آباد شامل ہیں۔ ایف بی آر نے کراچی، لاہور، کوئٹہ، سرگودھا اور گوادر میں غیر منقولہ پراپرٹی کےنئے ریٹ جاری کیے ہیں اور اس حوالے سے جاری نوٹیفکیشن کے مطابق نئے ریٹس کا اطلاق آج سے ہوگا۔ ایف بی آر نے کراچی کی مختلف رہائشی بستیوں سے پوش ہاؤسنگ سوسائیٹیز تک مختلف اوپن اور رہائشی پلاٹس کے نرخ 700 روپے فی مربع فٹ سے 15 ہزار روپے فی مربع فٹ تک مقرر کیے ہیں ۔ ایف بی آر نے تمام نوٹیفیکیشنز ویب سائٹ اپ لوڈ کر دیے ہیں جن میں نظر ثانی کی وضاحت کی گئی ہے، آپ یہاں کلک کرکے اطلاعات کی فہرست تک رسائی حاصل کرسکتے ہیں۔","business"
"182","مختلف قومی بچت اسکیموں کے شرح منافع میں 2 فیصد تک کمی","https://urdu.samaa.tv/2087324017","مختلف قومی بچت سکیموں کے شرح منافع میں 2 فیصد تک کمی ہو گئی ہے ، شرح منافع میں کمی کا اطلاق 4 نومبر سے ہو گا ، وزارت خزانہ کی جانب سے نوٹیفکیشن بھی جاری  کر دیا گیا ۔ نوٹیفکیشن کے مطابق سپیشل سیونگ سرٹیفکیٹ اور اکاؤنٹ کا شرح منافع کم کر دیا گیا، ڈیفنس سیونگ اور ریگولر انکم سرٹیفکیٹ کا شرح منافع بھی کم ہوگیا ہے ۔بہبود سیونگز، پینشنرز بینفٹ اکاؤنٹ ہولڈرز کو بھی پہلے سے کم منافع ملے گا، شہدا فیملی ویلفیئر اکاؤنٹس، شارٹ ٹرم سیونگز سرٹیفکیٹ کے منافع میں بھی کمی ہو گئی ہے ۔اسلامک ٹرم اکاؤنٹ اور اسلامک سیونگ اکاؤنٹ ہولڈرز کو بھی پہلے سے کم منافع ملے گا۔  سیونگز اکاؤنٹ پر موجودہ شرح منافع برقرار رکھا گیا ہے۔","business"
"183","رواں مالی سال کےپہلے4 ماہ میں ملکی برآمدات میں 13.45 فیصد اضافہ","https://urdu.samaa.tv/2087324014","رواں مالی سال کے پہلے چار ماہ میں ملکی برآمدات میں تیرہ اعشاریہ چار پانچ فیصد اضافہ ہوا ہے حجم دس ارب اٹھاسی کروڑ روپے ریکارڈ کیا گیا  ہے۔ ادارہ شماریات کی رپورٹ کے مطابق جولائی تا اکتوبر تجارتی خسارہ 5.19 فیصد  سےکم  ہو کر تقریباً 6  ارب 97 کروڑ ڈالر رہا  ہےجبکہ گزشتہ مالی  سال جولائی تا ستمبر برآمدات کا حجم 9 ارب 59 کروڑ ڈالر اور تجارتی خسارہ 7 ارب 39 کروڑ ڈالر رہا تھا ۔ اکتوبر میں برآمدات دس اعشاریہ 10.64 فیصد بڑھ کر 2 ارب 97 کروڑڈالر تک پہنچ گئیں ۔ گزشتہ سال اکتوبر میں برآمدات کا حجم 2ارب 96کروڑ ڈالر تھا  ستمبرکی نسبت اکتوبر میں برآمدات 4.90فیصد اضافہ ہوا ہے۔","business"
"184","پٹرولیم مصنوعات کی قیمتوں میں اضافے کی وجوہات سامنے آگئیں","https://urdu.samaa.tv/2087324002","پٹرولیم مصنوعات کے ٹرانسپورٹ چارجز میں اضافہ عوام کے ریلیف میں رکاوٹ بن گیا ہے ۔ دستاویز کے مطابق پٹرول پرٹرانسپورٹیشن چارجز 3.72 روپےسےبڑھا کر7.89 روپےفی لیٹر مقرر کر دیے گئے ہیں ،  پٹرول پر ٹرانسپورٹیشن چارجز میں فی لیٹر 4 روپے17 پیسےاضافہ کیا گیا  ، پٹرول میں پی ایس اوایکسچینج ایڈجسٹمنٹ مد میں 40 پیسےفی لیٹراضافہ ہوا، ڈیزل پر ٹرانسپورٹیشن  چارجز 1.04 روپے سے بڑھا کر 4.17روپے فی  لیٹر کر دیئے گئے، ڈیزل پر فی لیٹر ٹرانسپورٹیشن چارجز میں 3 روپے 13 پیسے اضافہ کیا گیا ، ڈیزل پر پی ایس او ایکسچینج ایڈجسٹمنٹ کی مد میں 96 پیسےفی لیٹر اضافہ ہوا۔","business"
"185","عالمی و مقامی گولڈ مارکیٹس میں سونے کی قیمتوں میں یکدم بڑی کمی","https://urdu.samaa.tv/2087323988","ملک میں سونے کی قیمت میں بڑی کمی دیکھنے میں آئی ہے، فی تولہ سونے کے بھاؤ میں 2500 روپے کی کمی ہوئی ہے۔ آل صرافہ ایسوسیشن کےمطابق 24 کیرٹ فی تولہ سونےکے قیمت 2500 روپے کم ہو کر 284700 روپے پر آ گئی،۔10 گرام سونے کے بھائو 2144 روپے کی کمی سے 244084 روپے ہوگئے۔ دوسری جانب عالمی منڈی میں سونے کے دام 25 ڈالر گر کر 2752 ڈالر ریکارڈ کئے گئے،گزشتہ روز سونے کی قیمت میں 700 روپے کی معمولی کمی ریکارڈ کی گئی تھی۔     ","business"
"186","سال 2024، انکم ٹیکس گوشواروں کی تعداد 51 لاکھ 52 ہزار سے متجاوز","https://urdu.samaa.tv/2087323987","انکم ٹیکس گوشواروں کی تعداد اکیاون لاکھ باون ہزار سے تجاوز کر گئی، گزشتہ سال کے مقابلے میں فائلرز کی تعداد میں اٹھہتر فیصد اضافہ ہوا۔ ایف بی آر کے اعداد و شمار کے مطابق ایک سال میں انکم ٹیکس گوشوارے بائیس لاکھ باسٹھ ہزار سے زائد بڑھ گئے ہیں۔ گزشتہ سال اکتیس اکتوبر تک اٹھائیس لاکھ نوےہزار نوسوچوالیس گوشوارے داخل کیے گئے تھے۔ رواں سال گوشواروں کے ساتھ جمع شدہ ٹیکس میں بھی چوہتر فیصد یعنی پچپن ارب روپے کا اضافہ ہوا، جس سے کل جمع شدہ ٹیکس ایک سو تیس ارب ساٹھ کروڑ روپے تک پہنچ گیا ہے۔ گزشتہ سال اسی مدت میں پچھتر ارب چودہ کروڑ روپے کا ٹیکس جمع ہوا تھا۔ ایف بی آر کےمطابق،سال دوہزار چوبیس میں بیس لاکھ سات ہزار سے زائد افراد نے قابل ٹیکس آمدنی صفر ظاہر کی ہے، جو مجموعی گوشواروں کا انتالیس فیصد بنتا ہے۔ جولائی دوہزارتئیس سے اب تک تیرہ لاکھ آٹھ ہزار ایک سو بیاسی نئےفائلرز بنے ہیں،جبکہ جولائی دوہزار چوبیس سے چھ لاکھ اکتیس ہزار سات سو تیرہ افراد نے نئی رجسٹریشن کرائی ہے۔","business"
"187","انٹربینک میں ڈالر کی قدر میں 12 پیسے کی کمی ریکارڈ","https://urdu.samaa.tv/2087323976","انٹربینک میں آج کاروبار کے آغاز پر ڈالر کی قدر میں 12 پیسے کی کمی ریکارڈ کی جارہی ہے کاروباری ہفتے کے آخری روزڈالرکی قدر میں روپے کی مقابلے معمولی کمی ریکارڈ کی جارہی ہے،انٹربینک میں 12 پیسےکی کمی کے بعد امریکی ڈالر 277 روپے 73 پیسے پر آگیا ہے۔ دوسری جانب پاکستان اسٹاک ایکسچنج،کاروبارمیں آتار چڑھاؤ کا رجحان جاری ہے، اسٹاک مارکیٹ دوبارہ مثبت  زون میں آ گئی ، 89 ہزار پوائنٹس کی حد بحال ہوگئی۔ جہاں ہنڈریڈ انڈیکس 232 پوائنٹس بڑھ کر 89200 پوائنٹس پر پہنچ گیا ","business"
"188","حکومت نے پٹرولیم مصنوعات کی قیمتوں میں اضافہ کر دیا","https://urdu.samaa.tv/2087323973","وفاقی حکومت کی جانب سے پٹرولیم مصنوعات کی نئی قیمتوں کا اعلان کر دیا گیا ہے۔ حکومت نے آئندہ 15 روز کیلئے پٹرول کی قیمت میں ایک روپے 35 پیسے اور ہائی اسپیڈ ڈیزل کی قیمت میں 3 روپے 85 پیسے کا اضافہ کردیا ہے جبکہ قیمتوں میں ردوبدل کا نوٹیفکیشن بھی جاری کردیا گیا ہے۔ لازمی پڑھیں۔ ایل پی جی کی قیمت میں اضافہ وزارت خزانہ کی جانب سے جاری کردہ  نوٹیفکیشن کے مطابق پٹرول کی نئی قیمت 248 روپے 38 پیسے جبکہ ہائی اسپیڈ ڈیزل کی نئی قیمت 255 روپے 14 پیسے مقرر کی گئی ہے۔  نوٹیفکیشن کے مطابق لائٹ ڈیزل کی قیمت میں 2 روپے 61 پیسے کی کمی کی گئی جس کے بعد نئی قیمت 147 روپے 51 پیسے ہوگئی ہے۔ مٹی کے تیل کی قیمت میں 1 روپے 48 پیسے کمی ہوئی اور نئی قیمت میں 161 روپے 54 پیسے مقرر کی گئی ہے۔ پٹرولیم مصنوعات کی نئی قیمتوں کا اطلاق آج رات 12 بجے سے ہوگا۔","business"
"189","ملک کے مزید 5 شہروں کیلئے پراپرٹی کے نئے سرکاری ریٹ جاری","https://urdu.samaa.tv/2087323970","فیڈرل بورڈ آف ریونیو ( ایف بی آر ) نے ملک کے مزید 5 بڑے شہروں کے لیے پراپرٹی کے نئے سرکاری ریٹ جاری کردیئے۔ خیال رہے کہ 45 شہروں کیلئے ریٹس پہلے ہی جاری کیے جا چکے ہیں ۔ ایف بی آر نے کراچی، لاہور، کوئٹہ، سرگودھا اور گوادر میں غیر منقولہ پراپرٹی کےنئے ریٹ جاری کیے ہیں اور اس حوالے سے جاری نوٹیفکیشن کے مطابق نئے ریٹس کا اطلاق آج سے ہوگا ۔ ایف بی آر نے کراچی کی مختلف رہائشی بستیوں سے پوش ہاؤسنگ سوسائیٹیز تک مختلف اوپن اور رہائشی پلاٹس کے نرخ 700 روپے فی مربع فٹ سے 15 ہزار روپے فی مربع فٹ تک مقرر کیے ہیں ۔","business"
"190","اسٹیٹ بینک کے ڈالر ذخائر میں اضافہ، بینکوں کے ڈالرڈیپازٹس میں کمی","https://urdu.samaa.tv/2087323964","اسٹیٹ بینک آف پاکستان ( ایس بی پی ) کے ڈالر ذخائر میں اضافہ ہوگیا۔ اسٹیٹ بینک کی جانب سے ملکی زرمبادلہ ذخائر کا ہفتہ وار ڈیٹا جاری کردیا گیا ہے جس کے مطابق مرکزی بینک کے ڈالر ذخائر میں اضافہ ریکارڈ کیا گیا ہے۔ ترجمان اسٹیٹ بینک کے مطابق ملکی زرمبادلہ کے مجموعی ذخائر کی مالیت میں 3 کروڑ 19 لاکھ ڈالر کا اضافہ ہوا اور ذخائر کی مالیت 16 ارب 4 کروڑ 90 لاکھ ڈالر ہوگئی ہے۔ ترجمان نے بتایا کہ اسٹیٹ بینک کے ڈالر ذخائر 11.57 کروڑ ڈالر بڑھ کر 11 ارب 15 کروڑ 64 لاکھ ڈالر ہو گئے ہیں۔ ایک ہفتے میں بینکوں کے ڈالر ڈیپازٹس 8.38 کروڑ ڈالر گھٹ کر 4 ارب 89 کروڑ 26 لاکھ ڈالر رہ گئے ہیں۔","business"
"191","ایل پی جی کی قیمت میں اضافہ ، گھریلو سلینڈر 2999.47 روپے کا ہوگیا","https://urdu.samaa.tv/2087323962","آئل اینڈ گیس ریگولیٹری اتھارٹی( اوگرا ) نے مائع پٹرولیم گیس ( ایل پی جی ) کی فی کلو قیمت میں اضافہ کردیا۔ اوگرا کی جانب سے ایل پی جی کی فی کلو قیمت میں 2 روپے 89 پیسے کا اضافہ کر دیا گیا ہے جس کے بعد نئی قیمت 254 روپے 19 پیسے مقرر کی گئی ہے۔ اوگرا کی جانب سے نئی قیمتوں کا نوٹیفکیشن بھی جاری کر دیا گیا ہے۔ نوٹیفکیشن کے مطابق 11.8 کلو گرام سلینڈر کی قیمت میں 34 روپے 9 پیسے کا اضافہ ہوا ہے۔ گھریلو سلینڈر کی قیمت 2965.38 سے بڑھ کر2999.47 ہو گئی ہے۔","business"
"192","روپے کے مقابلے ڈالر مزید مہنگا ہوگیا","https://urdu.samaa.tv/2087323957","انٹر بینک میں پاکستانی روپے کے مقابلے امریکی کرنسی ڈالر کی قدر میں اضافے کا سلسلہ جاری ہے۔ سٹیٹ بینک آف پاکستان ( ایس بی پی ) کی جانب سے جاری کردہ اعدادو شمار کے مطابق کاروباری ہفتے کے چوتھے روز انٹربینک میں روپے کے مقابلے ڈالر کی قدر میں اضافہ ریکارڈ کیا گیا ہے۔ مرکزی بینک کے مطابق جمرات کو انٹربینک میں ڈالر مزید 6 پیسے مہنگا ہوا۔ انٹربینک میں ڈالر 6 پیسے کے اضافے کے بعد کاروبار کے اختتام پر 277 روپے 85 پیسے پر بند ہوا۔ یاد رہے گزشتہ روز انٹربینک میں ڈالر 277 روپے 79 پیسے پر بند ہوا تھا۔ دوسری جانب اوپن مارکیٹ میں بھی امریکی کرنسی کی قدر میں اضافہ ریکارڈ کیا گیا۔ کرنسی ڈیلرز کے مطابق اوپن مارکیٹ میں ڈالر 6 پیسے مہنگا ہو کر 278 روپے 78 پیسے کا ہوگیا ہے۔ یاد رہے کہ اکتوبر کے مہینے میں انٹربینک میں ڈالر کی قیمت 14 پیسے بڑھی۔","business"
"193","مرغی کے گوشت کی قیمت میں مزید کمی ہوگئی","https://urdu.samaa.tv/2087323955","مرغی کے گوشت کی قیمت میں مزید 15 روپے کی کمی ہوگئی۔ رپورٹ کے مطابق مرغی کے گوشت کی قیمت میں کمی کا سلسلہ جاری ہے اور جمعرات کو مزید 15 روپے قیمت کم ہوگئی۔ 4 دنوں میں مرغی کے گوشت کی قیمت میں 65 روپے کی کمی کے بعد آج فی کلو گوشت کے نرخ 504 روپے رہے۔ دوسری جانب زندہ برائلر کی قیمت میں بھی 10 رپے کی کمی ہوئی اور پرچون قیمت 384 روپے جبکہ تھوک قیمت 334 روپے فی کلو مقرر کی گئی۔","business"
"194","ایف بی آر نے ایڈوانس اسٹاک رجسٹر سسٹم لاؤنچ کردیا","https://urdu.samaa.tv/2087323951","فیڈرل بورڈ آف ریونیو ( ایف بی آر ) نے ایڈوانس اسٹاک رجسٹر سسٹم لاؤنچ کردیا۔ ترجمان ایف بی آر کے مطابق ٹیکس ایڈمنسٹریشن میں بہتری اور محصولات میں اضافے کے لیے نظام لایا گیا ہے اور افسران کو رجسٹرڈ افراد کے ڈیٹا تک مکمل رسائی ہوگی۔ ترجمان نے بتایا کہ نئے سسٹم سے شفافیت بڑھے گی اور ٹیکس قوانین پر عمل درآمد یقینی بنایا جاسکے گا۔ اسٹاک رجسٹر جدید مینجمنٹ انفارمیشن اور رپورٹنگ سسٹم کے طور پر کام کرے گا جبکہ ٹیکس افسران تفصیلی ڈیٹا حاصل کرکے  ٹیکس کا درست تخمینہ لگاسکیں گے۔ ترجمان کا مزید کہنا تھا کہ ٹیکس چوری کم کرنے اور معاملات کی جامع نگرانی کی صلاحیت میں اضافہ ہوگا۔","business"
"195","اخراجات کے مقابلے حکومتی آمدن میں سالانہ بنیادوں پر نمایاں اضافہ","https://urdu.samaa.tv/2087323948","وفاقی حکومت نے آئی ایم ایف کی ایک اور بڑی شرط پوری کردی۔ اخراجات کے مقابلے حکومتی آمدن میں سالانہ بنیادوں پر نمایاں اضافہ ہوا ہے۔ دستاویز کے مطابق رواں مالی سال کے ابتدائی تین ماہ جولائی تا ستمبر کے دوران اخراجات کے مقابلے حکومت آمدن میں نمایاں اضافہ ریکارڈ کیا گیا اور مجموعی بجٹ سرپلس رہا، دو دہائیوں بعد 1696ارب سے زائد کا مجموعی بجٹ سرپلس ریکارڈ ہوا۔ زیرجائزہ عرصے کے دوران صوبوں نے 160 ارب کم اخراجات کئے، وفاق کا بجٹ سرپلس 1536 ارب رہا، اس دوران 3002 ارب روپے سے زیادہ مجموعی پرائمری سرپلس ریکارڈ کیا گیا۔ 3 ماہ کے دوران وفاق کی آمدن 4019 ارب اور اخرجات 2483 ارب رہے۔ وزارت خزانہ کے مطابق جولائی تا ستمبر ٹیکس ریونیو 521 ارب،نان ٹیکس ریونیو 2568 ارب بڑھا، گزشتہ مالی سال اسی مدت میں 1031 ارب کا مالی خسارہ ہوا تھا۔ اس عرصے کے دوران ایف بی آر نے 2 ہزار 56 ارب روپے ٹیکس جمع کیا۔ نان ٹیکس ریونیو میں 2568 ارب اضافہ، حجم 3021 ارب روپے تک پہنچ گیا، رواں سال کے 3 ماہ میں اسٹیٹ بینک کا منافع 2500 ارب روپے تک پہنچ گیا۔ پیٹرولیم لیوی کی مد میں عوام سے 40 ارب اضافی وصول،حجم 262 ارب رہا۔","business"
"196","ملک میں فی تولہ سونے کی قیمت میں 7 سو روپے کی معمولی کمی ریکارڈ","https://urdu.samaa.tv/2087323947","مقامی مارکیٹ میں فی تولہ سونے کی قیمت میں 700 روپے کی معمولی کمی ریکارڈ کی جارہی ہے۔ آل صرافہ ایسوسیشن کےمطابق آج مقامی مارکیٹ میں فی تولہ قیمت 2 لاکھ 87 ہزار 2 سو روپے ہو گئی ہے،اس کے علاوہ 10 گرام سونےکی قیمت میں 6 سو روپےکی کمی ہوئی ہےجس کے بعد دس گرام سونا 2 لاکھ 46 ہزار 228 روپےکا ہوگیا ہے۔ گزشتہ روز سونے کےفی تولہ قیمت میں 2900 روپےکا بڑا اضافہ ہوا تھاجس کے بعد سونے کے نرخ بلند ترین سطح پر پہنچ گئے تھے۔ دوسری جانب  فی تولہ چاندی میں  100 روپے کا اضافہ ہوا جس کے بعد چاندی نے 3ہزار 450 روپے کی بلند سطح قائم کردی۔","business"
"197","ایک ماہ کیلئے بجلی 71 پیسے فی یونٹ سستی کرنے کی درخواست پر سماعت مکمل","https://urdu.samaa.tv/2087323946","ایک ماہ کیلئے بجلی 71 پیسےفی یونٹ سستی کرنےکی درخواست پرسماعت مکمل کرلی گئی،نیپرا اتھارٹی ڈیٹاکی جانچ پڑتال کےبعدفیصلہ جاری کرےگی۔ درخواست پرسماعت چیئرمین نیپرا وسیم مختار کی سربراہی میں ہوئی،سی پی پی اے حکام نےمؤقف اپنایا کہ ستمبر کے ایف سی اےمیں ماہانہ دس فیصد اور سالانہ چھ فیصدکمی بنتی ہے، ستمبر میں یومیہ زیادہ سے زیادہ پیداوار سترہ ہزار اورکم سے کم تیرہ ہزارمیگاواٹ رہی۔ صارفین نےنوسو انہترمیگاواٹ کےنیلم جہلم پن بجلی منصوبہ کی خرابی کے باعث طویل بندش کا سوال اٹھایا تو چیئرمین نیپرا نےبتایا یہ منصوبہ ٹیک اینڈ پےپر ہے،اس کی بندش کا صارفین کو نقصان نہیں ہو رہا،منصوبےکی خرابی کا حل چیٹ جی پی ٹی سےتلاش کئے جانےکےسوال پرممبر کے پی نےکہامیری ذاتی رائے ہےشائد اس بات پر بھی تحقیقات ہوں،چیئرمین نیپرا نےاس سوال کا جواب دینے سے گریز کیا۔ کےالیکٹرک نےستمبرکیلئے16پیسےفی یونٹ کمی مانگی ہے ،کیس افسر ،کیس افسر نےکہا کےالیکٹرک نےستمبرکیلئے16پیسےفی یونٹ کمی مانگی ہےستمبر میں بجلی پیداوارمیں گیس کا استعمال تقریبا برابررہا،ریفرنس میں آرایف او 13 فیصدتھا جوکم ہوکر2.2فیصدپرآگیاہے،فرنس آئل کےاستعمال میں معمولی اضافہ ہواجس کازیادہ اثر نہیں پڑا۔ فیصلہ ڈیٹا کی جانچ پڑتال کے بعد جاری ہوگا،درخواست منظور ہونے کی صورت میں ٹیرف میں کمی کا فائدہ ڈسکوز کےصارفین کو ہوگا،لائن ، پری پیڈ ، الیکٹرک وہیکل چارجنگ اسٹیشنز اور کےالیکٹرک صارفین پراطلاق نہیں ہو گا،،نیپرا نےسماعت مکمل کرتے ہوئےفیصلہ محفوظ کرلیاجوبعد میں جاری کیا جائے گا۔      ","business"
"198","انکم ٹیکس گوشوارے جمع کرانیوالوں کی تعداد 50 لاکھ سے تجاوز کرگئی","https://urdu.samaa.tv/2087323933","انکم ٹیکس گوشوارے جمع کرانے والوں کی تعداد 50 لاکھ سے تجاوز کرگئی۔ گزشتہ سال کے مقابلے میں ٹیکس گوشواروں کی مجموعی تعداد 85 فیصد بڑھ گئی۔ فیڈرل بورڈ آف ریونیو (ایف بی آر) کے مطابق 30 اکتوبر تک 50 لاکھ 25 ہزار 789 افرادنے گوشوارے جمع کرائے ۔ گزشتہ سال کے مقابلے میں فائلرز کی تعداد 23 لاکھ 10 ہزار 604 بڑھ گئی۔ ٹیکس گوشواروں کی مجموعی تعداد سالانہ بنیادوں پر 85 فیصد بڑھ گئی۔ ذرائع کے مطابق 19 لاکھ 38 ہزار 615 افراد نے قابل ٹیکس آمدن صفر ظاہر کی، اس سال 38.57 فیصد افراد نے قابل ٹیکس آمدن صفر ظاہر کی ہے۔ جولائی 2023 سے اب تک 18 لاکھ 64 ہزار 567 نئے افراد فائلر بنے، جولائی 2024ء کے بعد 6 لاکھ 2 ہزاور 351 نئے افراد نے رجسٹریشن کرائی۔ انکم ٹیکس گوشوارے جمع کرانے کا آج آخری روز واضح رہے کہ انکم ٹیکس گوشوارے جمع کرانے کا آج آخری روز ہے، ایف بی آر نے 15 اکتوبر کو گوشوارے جمع کرانے کی ڈیڈ لائن میں دوسری بار توسیع کر تے ہوئے ٹیکس ریٹرن 31 اکتوبر کی تاریخ مقرر کی تھی۔ دوسری جانب حکومت نے نان فائلرز کی آمدن و اخراجات کے آڈٹ کا بھی فیصلہ کرلیا ہے، حکومت کی جانب سے ملکی ٹیکس قوانین میں سے نان فائلرز کی کیٹیگری ختم کرنے کا فیصلہ کیا ہے۔ اس پر عملدرآمد کی صورت میں نان فائلر افراد کو بھی ٹیکس نادہندگان تصور کیا جا سکتا ہے اور ان کے خلاف ٹیکس قوانین کے تحت کارروائی ہوسکتی ہے۔ نان فائلرز  پر متعدد پابندیاں لگانے کا فیصلہ حکام کا کہنا ہے کہ نان فائلر یعنی ایسے افراد جو اپنے سالانہ ٹیکس گوشوارے جمع نہیں کرواتے کی کیٹیگری ختم کیا جائے گا اور نان فائلرز مختلف قسم کی پابندیاں بھی عائد کی جائیں گی۔ ایف بی آر نے نان فائلرز  پر متعدد پابندیاں لگانے کا فیصلہ کیا ہے جن میں سے 5 ابتدائی طور پر لگائی جائیں گی جن میں جائیداد، گاڑیوں، بین الاقوامی سفر ، کرنٹ اکاؤنٹ کھولنے اور میوچل فنڈز میں سرمایہ کاری پرپابندیاں شامل ہیں۔ ایف بی آر نے نان فائلرز کو نشانہ بنانے کے لیے متعدد پابندیاں متعارف کرانے کا اعلان کیا تاکہ ٹیکس کمپلائنس کو بڑھایا جا سکے اور ٹیکس بیس کو وسیع کیا جا سکے۔ حکومت نان فائلر کیٹیگری کو ختم کر رہی ہے جس کا مطلب ہے کہ وہ افراد جو پہلے ان لین دین پر ٹیکس ادا کرنے سے بچنے کے لیے ایک معمولی فیس ادا کرتے تھے، اب ایسا نہیں کر سکیں گے۔","business"
"199","اسٹاک مارکیٹ میں فروخت کا دباو، مارکیٹ 400 پوائنٹس کی مندی کا شکار","https://urdu.samaa.tv/2087323928","کاروباری ہفتے کے آغاز پر اسٹاک مارکیٹ400پوائنٹس کی مندی کاشکارہوگئی۔پاکستان اسٹاک ایکسچنج 90ہزارپوائنٹس کی حدبرقرارنہ رکھ سکی کاروباری ہفتےکےچوتھے روزپاکستان اسٹاک مارکیٹ منفی زون میں چلی گئی،جہاں ہنڈریڈانڈیکس 400پوائنٹس گرکر89886 پوائنٹس پرآگیا ہے۔ گزشتہ روز کاروبار کے اختتام پر پاکستان اسٹاک مارکیٹ 90 ہزار 286 پوائنٹس پر بند ہوا تھا۔ کرنسی ڈیلرز کےمطابق آج کاروبارہ کےآغاز پر انٹر بینک میں ڈالرکی قیمت میں 3 پیسےاضافہ ہوگیا، انٹربینک میں ڈالر277 روپے 82پیسے کا ہوگیا، اسٹیٹ بینک کے مطابق گزشتہ روز انٹر بینک میں ڈالر کی قیمت میں کمی دیکھی گئی تھی۔   ","business"
"200","فائر وال سے غیر قانونی وی پی این کی بندش کے دوسرے ٹرائل کا آغاز","https://urdu.samaa.tv/2087325150","پاکستان ٹیلی کمیونیکیشن اتھارٹی (پی ٹی اے) نے فائر وال کے ذریعے غیر قانونی وی پی اینز کی بندش کے دوسرے ٹرائل کا آغاز کردیا۔ دو روزہ ٹرائل کے دوران غیر رجسٹرڈ وی پی اینز کو  بند کرنے کی مشق کی جائے گی، جبکہ یکم دسمبر سے غیر رجسٹرڈ وی پی اینز کی بندش کا باقاعدہ آغاز ہو گا۔ ذرائع پی ٹی اے کے مطابق وی پی این کی بندش کا یہ ٹرائل 2 روز تک جاری رہے گا، ٹرائل کے دوران غیر رجسٹرڈ وی پی اینز کی بندش کی مشق کی جائے گی۔ خیال رہے کہ پی ٹی اے نے وی پی اینز کی رجسٹریشن کیلئے 30 نومبر کی ڈیڈ لائن دے رکھی ہے، یکم دسمبر سے غیر رجسٹرڈ وی پی اینز کی بندش کا آغاز کیا جائے گا، اب تک 25 ہزار سے زائد وی پی اینز رجسٹرڈ کیے جاچکے ہیں۔ واضح رہے کہ پاکستان ٹیلی کمیونیکیشن اتھارٹی (پی ٹی اے) نے ورچوئل پرائیویٹ نیٹ ورک (وی پی این) کی بندش کا پہلا ٹرائل کچھ روز قبل کیا گیا تھا۔ وی پی این کیا ہے؟ وی پی این سے آپ کو پبلک نیٹ ورکس استعمال کرتے ہوئے ایک محفوظ نیٹ ورک کنکشن قائم کرنے میں مدد ملتی ہے۔ وی پی این سے آپ کا انٹرنیٹ ٹریفک انکرپٹ ہو جاتا ہے اور آپ کی آن لائن شناخت چھپ جاتی ہے۔ آسان الفاظ میں وی پی این استعمال کرنے پر تھرڈ پارٹیز کے لیے آپ کی آن لائن سرگرمیوں کو ٹریک کرنا یا ڈیٹا چرانا بہت مشکل ہو جاتا ہے۔","science"
"201","واٹس ایپ نے شاندار فیچر متعارف کروانے کا اعلان کر دیا","https://urdu.samaa.tv/2087325138","واٹس ایپ  ایک ایسے دلچسپ اور کارآمد فیچر کا اضافہ کررہا ہے جو صارفین کے لیے مزید  آسانی پیدا کرے گا۔ تفصیلات کے مطابق واٹس ایپ اپنے صارفین کی سہولت کے لیے وائس نوٹ کو اب ٹرانسکرائب کرنے کی سہولت سے جوڑ رہا ہے۔ ٹرانسکرائب فیچر بنیادی طور پر آڈیو چیٹ کو لفظ بہ لفظ ٹیکسٹ نوٹ میں تبدیل کرنے کا ایک آسان طریقہ ہے۔صرف چند اسٹیپ پر عمل کرکے آپ اس فیچر کو حاصل کر سکتے ہیں۔ سب سے پہلے وائس نوٹ کرنا ہے اور پھر واٹس ایپ آپ کو ٹرانسکرائب کا آپشن دے گا، جسے آپ کلک کرتے ہوئے ڈاؤن لوڈ کرسکتے ہیں۔ خیال رہے آپ کا یہ میسج 90 ایم بی سے کم نہ ہو اور یوں وائس نوٹ کا متن آپ کو وائس نوٹ کے نیچے نظر آئے گا۔واٹس ایپ کی یہ سہولت صرف موبائل فون میں دستیاب ہوگی اور آپ اسے واٹس ایپ ویب پر نہیں دیکھ سکیں گے۔ یہ فیچر انگریزی، ہسپانوی، پرتگالی، روسی اور ہندی زبان میں ہوگا، اس کے علاوہ واٹس ایپ نے وائس نوٹ کو اینڈ ٹو اینڈ انکرپٹڈ رکھنے کی یقین دہانی کروائی ہے جس سے آپ کے میسج محفوظ رہیں گے۔","science"
"202","سوشل میڈیا کے استعمال کیلئے عمر کی حد کا بل آسٹریلوی پارلیمنٹ میں پیش","https://urdu.samaa.tv/2087325121","آسٹریلوی حکومت نے سوشل میڈیا کے استعمال کے لیے عمر کی حد 16 برس مقرر کرنے کے لیے بل پارلیمنٹ میں پیش کردیا۔ مجوزہ بل میں سوشل میڈیا اکاؤنٹ بنانے کے لیے قومی شناختی کارڈ کو لازمی قرار دیا گیا ہے جبکہ خلاف ورزی کرنے والی کمپنیوں پر بتیس ملین ڈالر جرمانہ عائد ہوگا۔ حکومتی بل کو اپوزیشن جماعت لبرل پارٹی کی حمایت بھی حاصل ہے۔ مجوزہ بل کے تحت والدین کی نگرانی میں بھی اکاؤنٹ بنانے کی اجازت نہیں ہوگی اور پہلے سے موجود بچوں کے تمام اکاؤنٹ ڈیلیٹ کرنے ہونگے۔ دوسری جانب ایکس کے مالک ایلون مسک بل کے خلاف میدان میں آگئے ہیں۔ آسٹریلوی وزیراعظم انتھونی البانیز کی پوسٹ کے جواب میں مسک نے لکھا کہ قانون سازی دراصل آسٹریلین عوام کی انٹرنیٹ تک رسائی روکنے کی کوشش ہے۔","science"
"203","وزارت آئی ٹی نے ہائی سپیڈ انٹرنیٹ کیلئے قومی فائبرآئزیشن پالیسی پر کام شروع کردیا","https://urdu.samaa.tv/2087325068","وزارت انفارمیشن ٹیکنالوجی نے ہائی سپیڈ انٹرنیٹ کیلئے قومی فائبر آئزیشن پالیسی پر کام شرو ع کر دیاہے۔ دستاویز کے مطابق  قومی فائبرآئزیشن پالیسی کے تحت مقامی سرمایہ کاری کو فروغ دینے کا فیصلہ کیا گیاہے ،  ڈیجیٹل ضروریات پوری کرنے کیلئے تیزرفتار انٹرنیٹ انفراسٹرکچر لگایا جائے گا، قومی فائبرآئزیشن سے براڈ بینڈ کوریج میں اضافہ ملے گا، فائبر آئزیشن پالیسی شہری اور دیہی علاقوں کے درمیان ڈیجیٹل تقسیم ختم کرے گی،  پالیسی ملک میں فائیو جی ٹیکنالوجی کو سپورٹ کرنے کے لیے تیار کی گئی ہے۔ تعلیم، صحت اور ای گورننس میں سماجی و اقتصادی ترقی کو فروغ ملے گا،  آپٹیکل فائبر اور دیگر آلات کیلئے پاکستانی کمپنیوں کو ترجیح دی  جائے گی،  ملک میں لانگ ہال آپٹیکل فائبر 75 ہزار 967 کلو میٹر ہے،  ملک میں میٹرو آپٹیکل فائبر 1 لاکھ 35 ہزار 506 کلومیٹر ہے،  قومی فائبرآئزیشن پالیسی ڈیجیٹل ٹرانسفارمیشن کیلئے اہم کردار ادا کرے گی۔","science"
"204","بینکوں ، سفارتخانوں اور فری لانسرز کیلئے وی پی این رجسٹریشن ضروری قرار","https://urdu.samaa.tv/2087324993","پاکستان ٹیلی کمیونیکیشن اتھارٹی ( پی ٹی اے ) نے بینکوں ، سفارتخانوں ، آئی ٹی فرمز اور فری لانسرز کے لیے وی پی این رجسٹریشن ضروری قرار دے دی۔ اسلام آباد میں پاکستان ٹیلی کمیونیکیشن اتھارٹی کی جانب سے وی پی این سے متعلق مشاورتی اجلاس منعقد کیا گیا جس کے اعلامیے کے مطابق اجلاس میں وی پی اینز کی رجسٹریشن اور سہولت کاری کے عمل پر توجہ دی گئی۔ اجلاس میں وزارت آئی ٹی، وزارت خارجہ، اسٹیٹ بینک آف پاکستان، اور دیگر متعلقہ اداروں کے نمائندوں نے شرکت کی۔ سی ای او پاکستان سافٹ ویئر ایکسپورٹ بورڈ، چیئرمین پاکستان سافٹ ویئر ہاؤس ایسوسی ایشن، اور سی ای او پاکستان فری لانسرز ایسوسی ایشن بھی اجلاس کا حصہ تھے۔ پی ٹی اے نے ڈیٹا سیکیورٹی کو یقینی بنانے اور بغیر کسی رکاوٹ کے انٹرنیٹ تک رسائی کے لیے وی پی این کی رجسٹریشن پر زور دیا۔ اعلامیے کے مطابق سافٹ ویئر ہاؤسز، آئی ٹی فرمز، بینکوں، سفارت خانوں، اور فری لانسرز کے لیے وی پی این رجسٹریشن لازمی قرار دی گئی ہے جبکہ اجلاس میں تمام اسٹیک ہولڈرز نے کاروباری تسلسل اور محفوظ انٹرنیٹ کو یقینی بناتے ہوئے وی پی این رجسٹریشن کے طریقہ کار کو مزید بہتر بنانے پر زور دیا۔ پاشا کی جانب سے مشورہ دیا گیا کہ غیر رجسٹرڈ وی پی اینز کے حوالے سے مشاورت کے لیے مزید وقت دیا جائے۔","science"
"205","23 نومبر سے انٹرنیٹ اور موبائل سروس جزوی طور معطل کرنے پر غور","https://urdu.samaa.tv/2087324992","پاکستان تحریک انصاف ( پی ٹی آئی ) کے 24 نومبر کے احتجاج کے پیش نظر حکومت نے 23 نومبر سے انٹرنیٹ اور موبائل فون سروس جزوی طور معطل کرنے پر غور شروع کر دیا۔   ذرائع کے مطابق 23 نومبر سے اسلام آباد، خیبرپختونخوا اور پنجاب کے مختلف اضلاع میں انٹرنیٹ اور موبائل سروس معطل کرنے کا امکان ہے۔ پاکستان ٹیلی کمیونیکیشن اتھارٹی ( پی ٹی اے ) کی جانب سے 22 نومبر سے موبائل انٹرنیٹ سروس پر فائر وال ایکٹیو کر دی جائے گی اور فائر وال کے ایکٹیو ہونے کے بعد انٹرنیٹ کی رفتار سست ہو جائے گی جس کے باعث سوشل میڈیا ایپس پر ڈاؤن لوڈنگ ممکن نہیں ہوگی۔ ذرائع کا یہ بھی کہنا ہے کہ صورتحال کو مدنظر رکھتے ہوئے کسی بھی وقت مخصوص مقامات پر انٹرنیٹ اور موبائل سروس مکمل طور پر معطل کی جا سکتی ہے۔","science"
"206","حکومت نے وی پی اینز کی رجسٹریشن کا آغاز کردیا","https://urdu.samaa.tv/2087324982","حکومت نے وی پی اینز یعنی ورچوئل پرائیویٹ نیٹ ورکس کی رجسٹریشن کا آغاز کردیا۔ فری لانسرز اور آئی ٹی انڈسٹری سمیت آن لائن سرگرمیوں سے سےجڑے شعبے اس فیصلے سے کیسے متاثر ہوں گے،آئی ٹی ماہرین کا کہنا ہےکہ وی پی این کے بغیر ای کامرس ناقابل تصور ہے،وی پی این کی بندش سے ای کامرس مکمل بند ہوجائے گی۔ وی پی این کی رجسٹریشن کےعمل سے ٹیکس کا دائرہ کار بھی بڑھے گا اور حکومت یا ریاست مخالف پروپیگنڈے کا خاتمہ بھی ممکن ہوگا پی ٹی اے کےمطابق اس وقت ملک میں 25ہزار سےزائد وی پی این رجسٹرڈ ہوچکے ہیں،ملک میں  25 لاکھ کےقریب فری لانسرزیا پھرایسےسافٹ وئیرڈویپلرز ہیں جو پاکستان سافٹ وئیرایکسپورٹ  بورڈمیں رجسٹرڈ ہی نہیں۔ ماہرآئی ٹی اینڈ سوشل میڈیاکاکہنا ہےکہ انٹرنیٹ پہ آج کل وی پی این کےبغیرنہ ای کامرس کا کوئی تصور ہےنہ آئی ٹی ایکسپورٹس کا نہ بزنس کا،اگر وی پی این مکمل طور پربندہوجاتا ہے تو کام ہمارا بالکل بند ہوجائے گا۔ دنیابھرمیں تیز تیرین محفوظ ترین انٹرنیٹ کیلئے وی پی این یعنی ورچوئل پرائیویٹ نیٹ ورکس کا استعمال عام ہے،آئی ٹی کی صنعت، فری لانسنگ اوردیگر آن لائن کاروبار کے لیے وی پی این ریڑھ کی ہڈی سمجھا جاتا ہے۔","science"
"207","وی پی این کی بندش اورسلوانٹرنیٹ نے آئی ٹی ایکسپورٹ کو خطرے میں ڈال دیا","https://urdu.samaa.tv/2087324981","وی پی این کی بندش اور سلو انٹرنیٹ نے آئی ٹی ایکسپورٹ کو خطرے میں ڈال دیا آئی ٹی ایکسپرٹ کےمطابق تین سوملین ڈالر کی آئی ٹی ایکسپورٹ کا نقصان اور کمپنیز سمیت فری لانسرز کی دنیا بھر میں ساکھ پر سوالیہ نشان لگ گیا ہے۔ آئی ٹی ایکسپرٹ نعمان سعیدکا کہنا ہےکہ دنیا بھر میں آئی ٹی کمپنیزسمیت فری لانسرزکی ساکھ پر سوالیہ نشان لگ گیا،دنیا ترقی کررہی ہےاورہم ابھی تک فائروال اوروی پی این میں لگےہوئے ہیں،مسئلے کے حل کیلئے لانگ ٹرم اور شارٹ ٹرم پالیسیاں بنانا ہونگی۔ دوسری جانب حکومت نے وی پی اینز یعنی ورچوئل پرائیویٹ نیٹ ورکس کی رجسٹریشن کا آغاز کردیا،فری لانسرز اور آئی ٹی انڈسٹری سمیت آن لائن سرگرمیوں سے سے جڑے شعبے اس فیصلے سے کیسے متاثر ہوں گے۔  ","science"
"208","پاکستان کی آئی ٹی برآمدات میں 34 فیصد اضافہ","https://urdu.samaa.tv/2087324954","پاکستان کی آئی ٹی برآمدات رواں مالی سال کے ابتدائی 4 ماہ کے دوران ایک ارب 20 کروڑ ڈالر تک پہنچ گئیں۔ سرکاری اعداد وشمار کےمطابق رواں مالی سال کے ابتدائی 4 ماہ کےدوران آئی ٹی شعبے نے 1 ارب 20 کروڑ ڈالرکی برآمدات کیں۔ اسٹیٹ بینک کےمطابق پاکستان کی آئی ٹی برآمدات اکتوبرمیں 33 کروڑ  ڈالر رہیں جو ستمبر سے 13 فیصد زائد رہیں،پاکستان کا آئی ٹی شعبہ گزشتہ 12 مہینوں سےاوسطاً ماہانہ تقریباً 29 کروڑڈالرکی خدمات برآمد کررہا ہے۔ برآمدات میں اضافے کےساتھ پاکستانی کمپنیوں نےاپنی عالمی کلائنٹس کی تعداد بھی بڑھائی ہے،معاشی ماہرین کےمطابق آئی ٹی شعبے کی برآمدات بڑھنے کا مثبت رجحان مالی سال 2025 میں جاری رہےگا پاکستانی وزارت آئی ٹی اورپاکستان سافٹ ویئر ایکسپورٹ بورڈ برآمدات بڑھانے کے لیےاہم کردار ادا کر رہی ہے۔","science"
"209","چیئرمین پی ٹی اے کی وائٹ لسٹنگ والی کمپنیوں کا انٹرنیٹ کبھی بند نہ ہونے کی یقین دہانی","https://urdu.samaa.tv/2087324848","سینیٹ کی قائمہ کمیٹی آئی ٹی نے ملک میں ورچوئل پرائیویٹ نیٹ ورک ( وی پی این ) کی بندش پر برہمی کا اظہار کرتے ہوئے اٹارنی جنرل اور سیکرٹری داخلہ سے جواب طلب کرلیا جبکہ چیئرمین پاکستان ٹیلی کمیونیکیشن اتھارٹی ( پی ٹی اے ) میجر جنرل ( ر) حفیظ الرحمان نے وائٹ لسٹنگ والی کمپنیوں کا انٹرنیٹ کبھی بند نہ ہونے کی یقین دہانی بھی کروا دی ۔ پیر کو سینیٹر پلوشہ خان کی زیر صدارت میں آئی ٹی کمیٹی کا اجلاس ہوا جس سے خطاب کرتے ہوئے ان کا کہنا تھا کہ اس وقت ملک میں انٹرنیٹ کے مسائل چل رہے ہیں، لوگوں کا کاروبار تباہ ہورہا ہے اور وزیرمملکت آئی ٹی اجلاس میں شریک ہی نہیں ہو رہی ہیں، ہم معاملے پر وزیراعظم کو خط لکھیں گے، وزیر مملکت آئی ٹی جواب دینے سے کیوں گریز کر رہی ہیں۔ چیئرپرسن کمیٹی پلوشہ خان  کا کہنا تھا کہ اس کا مطلب ہے وزارت کی کارکردگی ٹھیک نہیں۔ رکن کمیٹی سینیٹر کامران مرتضیٰ کا کہنا تھا کہ ان لوگوں نے پیسے لگا کر فائر وال لگائی گئی ہے، آسان ٹرنیٹ کی عدم فراہمی بنیادی انسانی حقوق کی خلاف ورزی ہے جبکہ سینیٹر افنان اللہ کا کہنا تھا کہ وی پی این کی بندش وزارت آئی ٹی کا دائرہ اختیار ہے، وزارت داخلہ کس بیناد پر خط لکھ رہی ہے۔ ارکان کمیٹی کا کہنا تھا کہ وی پی این کا حلال اور حرام سے کیا تعلق ہے ، یہ مذہب کا مذاق اڑایا جارہا ہے۔ چیئرمین پی ٹی اے کی قائمہ کمیٹی کو بریفنگ چیئرمین پی ٹی اے میجر جنرل ( ر) حفیظ الرحمان نے قائمہ کمیٹی کو بریفنگ دیتے ہوئے بتایا کہ پاکستان میں وی پی این ابھی چل رہا ہے بند نہیں ہوا، وی پی این کے بغیر آئی ٹی انڈسٹری نہیں چل سکتی، عام آدمی ، فری لائنسرز اور کمپنیز کو وی پی این کی ضرورت ہوتی ہے، 2016 میں وی پی این رجسٹریشن کی پالیسی بنی، ابھی ہم نے دوبارہ رجسٹریشن شروع کی ہے، اگر وی پی این رجسٹرڈ ہوگا تو پھر کبھی انٹرنیٹ بند نہیں ہوگا، اب تک ہم نے 25 ہزار وی پی این کی رجسٹریشن کردی ہے، جب کبھی انٹرنیٹ بند کرنا ہوتا ہے تو انڈسٹری کو نقصان ہوتا ہے۔ بلوچستان میں انٹرنیٹ بندش کا معاملہ سینیٹر کامران مرتضیٰ نے سوال اٹھایا کہ بلوچستان میں 3 دن سے انٹرنیٹ بند ہے کیا اسکی وجہ وی پی این کا استعمال ہے؟ جس پر چیئرمین پی ٹی اے نے کہا کہ بلوچستان میں نیٹ بند کرنے کا وزارت داخلہ کی جانب سے تحریری خط آیا تھا، بلوچستان میں کوئی آپریشن چل رہا ہے، سیکیورٹی رسک کے باعث انٹرنیٹ بند کیا، مجھے کوئی اور فون نہیں کررہا وزارت داخلہ کے کہنے پر ہی بند کرتے ہیں۔ وی پی این کی بندش سے متعلق خط کے معاملے پر آئندہ اجلاس میں وزارت داخلہ سے جواب بھی طلب کیا گیا ہے۔ 5 لاکھ سے زائد ویب سائٹس چیئرمین پی ٹی اے نے بتایا کہ ہم نے 5 لاکھ سے زائد ایسی ویب سائٹس بند کیں جن پر غیر اخلاقی مواد تھا، ان سائٹس کی بندش پرایک ہفتے میں 2 کروڑ افراد نے رسائی کی کوشش کی جس پر سینیٹر ہمایوں مہمند نے کہا کہ غیراخلاقی مواد کوروکنےکیلئےلوگوں کو آگاہی اور تعلیم دینا ضروری ہے۔ حفیظ الرحمان نے بتایا کہ پی ٹی اے میں علماء کرام کو بلایا تھا کہ لوگ غیراخلاقی مواد دیکھ رہے ہیں، علماء سےمدد مانگی تھی کہ جوغیراخلاقی ویب سائٹس بلاک کرتے ہیں لوگ اسے زیادہ ہٹ کرتے ہیں۔ چیئرمین پی ٹی اے نے بتایا کہ وی پی این رجسٹریشن کے ذریعے لوگوں کی رجسٹریشن کر رہے ہیں، اس وقت پاکستان میں ٹاپ کے 27 وی پی اینز ہیں، پاکستان میں وی پی این کے ذریعے جو دل کرے دیکھ سکتے ہیں۔ ممبر وزارت آئی ٹی نے بتایا کہ اس وقت 10 لاکھ سے زائد فری لانسرز وی پی این استعمال کر رہے ہیں، خلیجی ممالک، چین اورترکیہ میں وی پی این رجسٹرڈ ہیں۔ چیئرپرسن کمیٹی پلوشہ خان نے پوچھا کہ کیا اب انٹرنیٹ کی اسپیڈ بھی متاثر ہوئی ہے جس پر چیئرمین نے بتایا کہ اگست میں سب میرین کیبل کا ایشو آیا تھا اب انٹرنیٹ میں خلل نہیں ہے۔","science"
"210","آئیڈیاز 2024: پاکستان کی دفاعی قوت اور شراکت داری کے نئے دور کا آغاز","https://urdu.samaa.tv/2087324829","پاکستان کی ڈیفنس انڈسٹری کے فروغ کے لئے وزارت دفاع اور ڈی ای پی اور کا  کراچی میں بین الاقوامی نمائش کا انعقاد کیا گیا۔ آئیڈیاز کا 12واں ایڈیشن 19 سے 22 نومبر 2024 تک کراچی ایکسپو سینٹرمیں متعقد ہوگا،ایس آئی ایف سی کا مقصد پاکستان کی دفاعی صنعت کو عالمی سطح پر مستحکم کرنا ہے،اس نمائش میں جدید اور روایتی دفاعی سازوسامان کا بھرپور مظاہرہ کیا جائے گا جو پاکستان کی صنعتی ترقی کی عکاسی کرتا ہے۔ دفاعی پیداوار میں اسلحہ، ٹینک، جنگی طیارے، ہیلی کاپٹر، بحری جہاز، آبدوزیں، ڈرون، میزائل، سائبر ڈیفنس، سیٹلائٹ، اور الیکٹرانک وارفیئر سسٹمز شامل ہیں۔ یہ نمائش غیر ملکی وفود، حکومتی عہدیداروں اور نمائش کنندگان کے درمیان مؤثر نیٹ ورکنگ فراہم کرتا ہے،آئیڈیاز کی ٹیم جدید سہولتوں اور سافٹ ویئر کےذریعےنیٹ ورکنگ کو مؤثر طریقے سے ہم آہنگ کرتی ہے آئیڈیاز 2024 میں ایشیا، مشرق وسطیٰ اورجنوب مغربی ایشیا کے اہم ممالک بالخصوص سعودی عرب، متحدہ عرب امارات، قطر، بحرین، ترکی، ایران، یمن، چین، بھارت، جاپان، ملائیشیا، سنگاپور اور دیگر ممالک  شامل ہیں۔ ایس آئی ایف سی کا مقصد پاکستان کی دفاعی صنعت کو عالمی سطح پر اجاگر کرنا ہے جس سے قومی سلامتی کو  یقینی بنایا جائے گا","science"
"211","واٹس ایپ پر ڈیلیٹ ہونے والی چیٹ کو واپس کیسے لایا جائے؟ طریقہ جانئے","https://urdu.samaa.tv/2087324757","واٹس ایپ دنیا بھر میں سب سے زیادہ مقبول پیغام رساں پلیٹ فارم ہے جس کے ذریعے صارفین روزانہ کروڑوں میسیجز  ایک دوسرے کو  بھیجتے ہیں۔ بعض اوقات ہم جلد بازی میں یا غلطی سے  دوستوں کے اہم پیغامات یا پھر ان کی پوری چیٹ ہسٹری ہی ڈیلیٹ کر دیتے ہیں اور پھر ان میسیجز کو دوبارہ  ری اسٹور  کرنے کے خواہشمند ہوتے ہیں۔ خوش قسمتی سے ڈیلیٹ کیے گئے واٹس ایپ چیٹس کو بآسانی  بحال کیا جا سکتا ہے لیکن اس کیلئے آپ کے پاس واٹس ایپ  ڈیٹا کا بیک اپ ہونا ضروری ہے کیوں کہ اگر آپ کی گوگل ڈرائیو پر واٹس ایپ چیٹس کا بیک اپ بن رہا ہے تو آپ بآسانی اپنی ڈیلیٹ کی گئی چیٹس بحال کر سکتے ہیں۔ گوگل ڈرائیو پر واٹس ایپ میسیجز کا بیک اپ کیسے بنایا جائے؟ واٹس ایپ میسیجز کو محفوظ بنانے کیلئے گوگل ڈرائیو پر ان میسیجز کا بیک اپ دی گئی ہدایات پر بنائیں۔ واٹس ایپ کھولیں اور دائیں جانب موجود تین نقطوں پر ٹیپ کریں، اب سیٹنگ میں جاکر چیٹس پر  کلک کریں  اور گوگل ڈرائیو میں بیک اپ کو منتخب کریں۔ یہ انتخاب آپ کو ایک نئے پیج پر لے جائے گا جہاں آپ سے پوچھا جائے گا کہ آپ اپنی چیٹس کا بیک اپ کس دورانیے میں لینا چاہتے ہیں مثلاًروزانہ، ہفتہ وار یا ماہانہ ؟ اپنی پسند سے اپنے واٹس ایپ پیغامات کا بیک اپ دورانیہ منتخب کریں۔ اب اپنے اس گوگل اکاؤنٹ کو لنک کریں جہاں آپ اپنے واٹس ایپ بیک اپ کو اسٹور کرنا چاہتے ہیں، تمام آپشنز مکمل ہونے کے بعد، بیک اپ آپ کی خواہش کے مطابق بننا شروع ہوجائے گا۔ اگر کوئی چیٹ آپ سے غلطی سے ڈیلیٹ ہوگئی ہے اور اسے اپنے Google Drive بیک اپ سے بحال کرنا چاہتے ہیں ان اسٹیپس کو فولو کریں۔ واٹس ایپ چیٹس بحال کرنے کیلئے سب سے پہلے اپنے اسمارٹ فون میں موجود واٹس ایپ اَن انسٹال کردیں، اب گوگل پلے اسٹور سے واٹس ایپ کو دوبارہ انسٹال کریں اور انسٹالیشن کے بعد واٹس ایپ پر جائیں اور اپنے فون نمبر کی تصدیق کریں۔ ایک بار جب ایپ آپ کے نمبر کو پہچان لیتی ہے، تو یہ خود بخود گوگل ڈرائیو پر محفوظ کردہ کسی بھی سابقہ بیک اپ کا پتہ لگا لے گی جس کے بعد آپ کو ایک پیغام کے ساتھ اشارہ کیا جائے گا جس میں پوچھا جائے گا کہ کیا آپ اپنی چیٹ کو ری اسٹور کرنا چاہتے ہیں؟ اس کے بعد آپ ری اسٹور پر کلک کریں اور پراسس مکمل ہونے کا انتظار کریں، اور آپ کے حذف شدہ پیغامات بحال ہو جائیں گے۔","science"
"212","آئیڈیاز 2024 عالمی امن، استحکام اور خوشحالی کا مشترکہ وژن","https://urdu.samaa.tv/2087324665","پاکستان کی ڈیفنس انڈسٹری کو بین الاقوامی سطح پر فروغ دینےکیلئےوزارت دفاع اورڈیفنس ایکسپورٹ پروموشن آرگنائزیشن (DEPO) ہر دو سال بعدکراچی میں بین الاقوامی دفاعی نمائش اورسیمینار کا انعقاد کرتا ہے۔ یہ سیمینارایشین ڈیفنس مارکیٹ میں نمائش،فروخت،مشترکہ منصوبوں،آؤٹ سورسنگ اور تکنیکی تعاون کے لیےعالمی دفاعی صنعت کا بہترین فورم ہے،دفاعی پیداوار اور برآمدات ایس آئی ایف سی کے ترجیحی شعبوں میں شامل ہیں۔ کراچی ایکسپو سنٹر میں  19 تا 22 نومبر IDEAS 2024 کا 12 واں ایڈیشن منعقد ہوگا،نمائش میں جدید اور روایتی دفاعی سازوسامان، ہتھیاروں کے نظام اور گاڑیوں کی وسیع رینج کی نمائش کی جائے مقامی اور بین الاقوامی مندوبین، سیکورٹی تجزیہ کار، نمائش کنندگان اور اعلیٰ سطحی پالیسی و منصوبہ ساز نمائش میں شرکت کریں گے یہ نمائش واضح کرنا چاہتی ہے کہ پاکستان جہاں امن اور خوشحالی کا خواہاں ہے وہاں وہ اپنی دفاعی صلاحیت میں بین الاقوامی سطح پر کسی سے پیچھے نہیں ۔ اس سے پہلے IDEASکے 11 ویں ایڈیشن میں دنیا بھر کے 38 مختلف ممالک سے 532 کمپنیوں نے شرکت کی تھی","science"
"213","آرٹیفیشل انٹیلیجنس چیٹ بوٹس کو سیکیورٹی رسک قرار دے دیا گیا","https://urdu.samaa.tv/2087324662","نیشنل کمپیوٹر ایمرجنسی رسپانس ٹیم نے آرٹیفیشل انٹیلیجنس چیٹ بوٹس کو سیکیورٹی رسک قرار دے دیا۔ نیشنل کمپیوٹر ایمرجنسی رسپانس ٹیم کی جانب سے کی جانب سے جاری کردہ ایڈوائزری میں آرٹیفیشل انٹیلیجنس چیٹ بوٹس کو سیکیورٹی رسک قرار دے دیا گیا ہے۔ ایڈوائزری کے مطابق اے آئی چیٹ بوٹس کا پیشہ ورانہ اور ذاتی کاموں میں استعمال بڑھ گیا ہے اور ٹولز پیداواری صلاحیت اور انگیجمنٹ کیلئے جدید حل پیش کرتے ہیں۔ چیٹ جی پی ٹی اور دیگر چیٹ بوٹس حساس معلومات اسٹور کرتے ہیں اور چیٹ بوٹس کے ساتھ ڈیٹا ایکسپوزر کے خطرات بڑھ گئےہیں، اے آئی چیٹ بوٹس کے ساتھ بات چیت میں اکثر حساس معلومات شامل ہوتی ہیں جیسا کہ کاروباری حکمت عملی یا ذاتی گفتگو لیک ہونے کا خدشہ ہے۔ ایڈوائزری میں کہا گیا کہ اے آئی چیٹ بوٹس کے سائبر خطرات سے بچنے کیلئے مضبوط فریم ورک کی ضرورت ہے۔ صارفین اے آئی چیٹ بوٹس میں حساس ڈیٹا کا اندراج کرنے سے گریز کریں۔ نیشنل سرٹ کی جانب سے باقاعدگی سے سسٹم سیکیورٹی اسکین کروانے کی ہدایت بھی کی گئی ہے۔ ایڈوائزری میں مزید کہا گیا کہ صارفین اے آئی چیٹ بوٹس کے استعمال کے دوران چیٹ سیونگ فیچرز غیر فعال کریں اور ادارے مشکوک چیٹ بوٹ سرگرمیاں نوٹ کرنے کیلئے مانیٹرنگ ٹولز استعمال کریں۔","science"
"214","ارب پتی ایلون مسک کو بھی امریکی حکومت میں اہم عہدہ مل گیا","https://urdu.samaa.tv/2087324593","نو منتخب امریکی صدر اپنی ٹیم تشکیل دینے میں مصروف ہیں،ڈونلڈ ٹرمپ نے ارب پتی ایلون مسک کو بھی اہم عہدے سے نواز دیا۔ نومنتخب امریکی صدر ڈونلڈ ٹرمپ نے اپنی کابینہ کے لیےکئی نئے چہرے چن لیے،ایلون مسک اور راما سوامی محکمہ حکومتی کارکردگی کے سربراہ ہونگے،اپنے بیان میں ایلون مسک نے تمام سرکاری اخراجات کی تفصیل آن لائن پبلک کرنے کا اعلان کیا،کہا کہ ہم ڈیموکریسی کے لیے نہیں بیوروکریسی کے لیے خطرہ ہیں۔ دوسری جانب ڈونلڈ ٹرمپ نے پیٹ ہیگستھ وزیر دفاع اور مائیک والٹز قومی سلامتی کےمشیر کی ذمہ داری سونپی،اس کے علاوہ اسٹیو وٹکوف کو مشرق وسطیٰ کے لیے ایلچی کی ذمہ داری دی،۔ ","science"
"215","عوام کے تحفظ کے لئے وی پی این کی رجسٹریشن ناگزیر","https://urdu.samaa.tv/2087324560","پاکستان میں غیر رجسٹرڈ وی پی این پر پابندی عائد کرنا ایک اہم قدم ہےجو ملک کی سکیورٹی اور تحفظ کو یقینی بنانے میں مددگار ثابت ہو گا۔ اس پابندی سے غیر قانونی اور غیر محفوظ وی پی این سروسز کا استعمال روکنے میں مدد ملے گی، جو اکثر دہشت گردی اور دیگر مجرمانہ سرگرمیوں کی وجہ ہوسکتی ہے۔ غیر رجسٹرڈ وی پی این کی مدد سے افراد اپنے آن لائن سرگرمیوں کو چھپانے میں کامیاب ہو جاتے ہیں، جس سے ان کی مانیٹرنگ میں مشکل پیش آتی ہے ۔ آئی ٹی ماہرین کے مطابق اس پابندی کے ذریعے پاکستان میں سائبر سیکیورٹی کو بہتر بنایا جا سکے گا، کیونکہ غیر رجسٹرڈ وی پی این کو استعمال کرنے والے افراد یا گروہ ملک کے قوانین سے بچنے کے لیے انٹرنیٹ پر مختلف غیر قانونی سرگرمیاں کرتے ہیں۔ وی پی این کے ذریعے پر خطر مواد تک رسائی حاصل کرنا اور اس کا شیئرنگ کرنے کی صورت میں قومی سلامتی کے لیے خطرات پیدا ہو سکتے ہیں، جنہیں اس پابندی کے ذریعے روکا جا سکتا ہے۔ آئی ٹی ماہرین کے مطابق غیر رجسٹرڈ وی پی این کے ذریعے بعض افراد پرائیویسی کے نام پر اپنے خلاف غیر قانونی کارروائیاں کرنے میں بھی کامیاب ہو جاتے ہیں۔ اس پابندی کی مدد سے حکومت پاکستان اس بات کو یقینی بنا سکے گی کہ انٹرنیٹ پر ہونے والی سرگرمیاں قومی مفادات کے مطابق ہوں اور عوامی تحفظ کی ضمانت ہو۔ اس طرح کی حکمت عملی سے ملک میں موجود سوشل میڈیا اور دیگر آن لائن پلیٹ فارمز پر جھوٹے پروپیگنڈے اور انتشار کو بھی روکا جا سکے گا، جو عوامی امن و سکون کے لیے ایک بڑا خطرہ ہیں۔ آئی ٹی ماہرین کا یہ بھی کہنا ہے کہ پاکستان کے سائبر اسپیس میں بہتری اور تحفظ کے لیے یہ قدم ایک سنگ میل ثابت ہو گا، کیونکہ غیر رجسٹرڈ وی پی این کی وجہ سے نہ صرف ریاستی اداروں کی کارکردگی متاثر ہوتی ہے بلکہ عام شہریوں کے ڈیٹا کی سیکیورٹی بھی خطرے میں پڑ جاتی ہے۔ اس پابندی کے ذریعے حکومت ایک محفوظ اور قانون کے دائرے میں رہتے ہوئے پاکستان کے انٹرنیٹ ماحول کو بہتر بنا سکے گی۔ مذہبی اور سماجی ماہرین پاکستان میں غیر اخلاقی اور غیر قانونی مواد دیکھنے کی شرح میں بھی تشویش ناک اضافہ ہو رہا ہے جس کے باعث پاکستان دوسرے نمبر پر ہے اور اسی وجہ سے معاشرتی مسائل جنم لے رہے ہیں۔ انٹرنیٹ اور سوشل میڈیا پلیٹ فارمز پر غیر اخلاقی مواد کی کھپت تیزی سے بڑھ رہی ہے، جس سے نوجوانوں اور بچوں پر منفی اثرات مرتب ہو رہے ہیں۔ انٹرنیٹ کی آزادی کے باوجود، پاکستان میں اس قسم کے مواد کی رسائی کو محدود کرنے کے لیے حکومتی سطح پر مزید اقدامات کی ضرورت ہے۔ حکومت کو غیر قانونی مواد کے پھیلا کو روکنے کے لیے سخت قوانین اور موثر نگرانی کے نظام کی ضرورت ہے تاکہ معاشرتی اور اخلاقی مسائل کی روک تھام کی جا سکے۔ اس کے علاوہ، پاکستان میں انٹرنیٹ سیکیورٹی اور ناپسندیدہ مواد کی روک تھام کے لیے تکنیکی حل اور سوشل ذمہ داری کا نفاذ بھی ضروری ہے۔ پاکستان نے سائبر سیکیورٹی کے شعبے میں نمایاں ترقی کی ہے اور حالیہ برسوں میں دنیا بھر میں سائبر حملوں سے بچاؤ کے حوالے سے اپنی صلاحیتوں میں اضافہ کیا ہے۔ حکومت نے سائبر کرائمز کے خلاف سخت قوانین وضع کیے ہیں اور مختلف اداروں کو سائبر حملوں سے نمٹنے کے لیے جدید تربیت فراہم کی ہے۔ اس کے ساتھ ساتھ، پاکستان نے اپنے آئی ٹی انفراسٹرکچر کو مضبوط بنانے کے لیے جدید ٹیکنالوجیز متعارف کرائیں، جس کے نتیجے میں سائبر سیکیورٹی کے شعبے میں نمایاں بہتری آئی ہے۔ نیشنل سائبر سیکیورٹی ٹاسک فورس کی تشکیل کے ذریعے حکومت نے سائبر خطرات سے نمٹنے کے لیے ایک مضبوط نظام قائم کیا ہے، جو عالمی سطح پر پاکستان کی سائبر سیکیورٹی کی درجہ بندی کو بہتر بنانے میں مدد دے رہا ہے۔ سائبر سکیورٹی کے شعبے میں ترقی کی سب سے بڑی مثال یہ ہے کہ پاکستان کو2024 کی عالمی سائبر سیکیورٹی انڈیکس رپورٹ میں بین الاقوامی ٹیلی کمیونیکیشن یونین (ITU) کے Tier 1 میں شامل کیا گیا ہے۔Tier 1، جو پانچ درجات میں سب سے اعلیٰ درجہ ہے اور ""رول ماڈلنگ"" کے طور پر لیبل کیا گیا ہے، اس کا سکور 95 سے 100 کے درمیان ہوتا ہے، اور اس میں 46 ممالک شامل ہیں۔ عالمی سائبر سیکیورٹی انڈیکس کی پچھلی رپورٹ میں پاکستان کی درجہ بندی 79 تھی۔","science"
"216","پی ٹی اے نے ملک میں غیر رجسٹرڈ وی پی این بلاک کرنا شروع کردیئے","https://urdu.samaa.tv/2087324512","پاکستان ٹیلی کمیونکیشن اتھارٹی ( پی ٹی اے ) نے ملک میں غیر رجسٹرڈ وی پی این بلاک کرنا شروع کردیئے۔ ملک میں گذشتہ کئی گھنٹے سے فری وی پی اینز استعمال کرنے والے مشکل میں کیوں؟ وجہ کا پتہ چل گیا ، پاکستان ٹیلی کمیونیکیشن اتھارٹی نے وائٹ لسٹنگ کیلئے غیر رجسٹرڈ وی پی اینز کی بندش جو شروع کردی ہے اور پی ٹی اے ذرائع کا کہنا ہے بندش عارضی طور پر کی جا رہی ہے جبکہ بزنس کیلئے ملک میں وی پی اینز پر کوئی پابندی نہیں۔ اتوار کو ویب منیجمنٹ سسٹم کے ذریعے وی پی این بندش کا کامیاب تجربہ بھی کرلیا گیا جس کا مقصد وی پی اینز کی وائٹ لسٹنگ کا عمل تیز کرنا ہے ۔ پی ٹی اے ذرائع کے مطابق چین، روس، ایران، ترکی سمیت  دیگر ممالک غیر رجسٹرڈ وی پی اینز بلاک کرنے والوں میں شامل ہیں، یو اے ای، قطر، سعودی عرب بھی غیر رجسٹرڈ وی پی اینز کو بلاک کرتے ہیں ، کچھ ممالک صرف بزنس استعمال کیلئے وی پی اینز کی اجازت دیتے ہیں اور پاکستان بھی ان میں شامل ہے ۔ پاکستان ٹیلی کمیونکیشن اتھارٹی کے ذرائع کا کہنا ہے غیررجسٹرڈ وی پی اینز سیکیورٹی رسک ہیں، اُن کے ذریعے حساس ڈیٹا  اور غیرقانونی مواد تک رسائی ہوسکتی ہے۔ واضح رہے پی ٹی اے نے وی پی اینز کی رجسٹریشن 2010 میں شروع کی تھی ، 1420 سے زائد کمپنیوں کے اب تک 20 ہزار 500 کے لگ بھگ وی پی اینز رجسٹر ہو بھی چکے ہیں ۔ غیر رجسٹرڈ وی پی اینز کی بندش کے حوالے سے سماء نے ترجمان پی ٹی اے سے ٹیلی فون پر رابطہ کیا لیکن انہوں نے مؤقف دینے سے گریز کیا ۔","science"
"217","آئی فون خریدنے کے خواہشمندوں کیلئے اہم معلومات سامنے آ گئیں","https://urdu.samaa.tv/2087324438","آج کل آئی فون کی قیمتیں اتنی زیادہ ہو چکی ہیں کہ نیا موبائل فون خریدنا ہر کسی کے بس میں نہیں رہا اس لیے لوگ اپنا شوق پورا کرنے کیلئے استعمال شدہ موبائل فون خریدنے کو ترجیح دیتے ہیں اور بعض اوقات دھوکے کا شکار بھی ہو جاتے ہیں ۔ مارکیٹس میں  اکثر لوگ آئی فون کے اصلی پارٹس نکال کر اس میں نقلی پارٹس ڈالتے ہیں اور پھر قیمت اصلی والی وصول کرتے ہیں، پھر ہوتا یہ ہے کہ آئی فون کچھ عرصہ چلنے کے بعد جواب دے دیتا ہے۔ آج ہم آپ کو کچھ ایسی معلومات فراہم کرنے جارہے ہیں جو آپ کو کسی بھی بڑے دھوکے کا شکار ہونے سے بچا سکتی ہیں ۔ ٹیکنالوجی ویب سائٹس کے مطابق آئی فون کو اس طرح سے ڈیزائن کیا گیا ہے کہ  اگر کوئی شخص آئی فون کی اصلی بیٹری کو نئی بیٹری سے تبدیل کردے تو   باآسانی پہچان کی جاسکتی ہے۔ مرحلہ 1:   سیٹنگ میں  جائیں اور جنرل آپشن پر ٹیپ کریں۔ مرحلہ 2 : اس سیکشن میں  دیے گئے پہلے آپشن’About ‘ پر کلک کریں۔ مرحلہ 3: اب پیج کو  اسکرول کریں۔ اگر  اس صفحہ پر ’Parts and Service‘  کا آپشن show ہوتا  تو اس کا مطلب ہے کہ آپ جس آئی فون کو خرید رہے ہیں اس کے پرزوں میں کچھ ردو بدل کیا گیا ہے لیکن یہ حتمی نہیں۔ مرحلہ 4: ’Parts and Service‘ کے آپشن پر کلک کریں اور’status ‘ پر جائیں۔ یہاں، آئی فون آپ کو بتائے گا کہ آیا پرزے اصلی ہیں یا نہیں، اگر تبدیل کیے گئے حصے ایپل کمپنی کی جانب سے ہیں، تو اسٹیٹس کہے گا ’ Genuine‘،  تاہم، اگر یہ کوئی دوسرا آپشن دکھاتا ہے جیسا کہ  ’Important Display Message ‘  یا  ’Important Battery Message‘ تو اس کا مطلب ہے کہ استعمال شدہ پرزے ایپل کمپنی کے نہیں ہیں۔ ٹیکنالوجی ویب سائٹ کے مطابق  آئی فون   کیلئے non-genuine  اسکرین  کا استعمال  آپ کے فون کے ملٹی ٹچ اور فیس آئی ڈی آپشن   کیلئے مسئلہ بن سکتا ہے، ساتھ ہی، ناقص ڈسپلے فون کے دوسرے پارٹس کو بھی نقصان پہنچا سکتے ہیں۔ پرزوں کی تبدیلی ایپل کمپنی کی رائے ایپل کمپنی کے مطابق جب بھی آئی فون یا کسی ایپل کے گیجٹ کے پارٹس تبدیل کرنا ہوں تو صرف منظور شدہ سروس سینٹرز سے ہی رجوع کیا جائے تاکہ وہ اصلی پارٹس کا استعمال کریں۔","science"
"218","آسٹریلیا میں16سال سے کم عمر بچوں کے سوشل میڈیا استعمال پر پابندی عائد","https://urdu.samaa.tv/2087324309","آسٹریلیا نے 16 سال سے کم عمر بچوں کے سوشل میڈیا استعمال پر پابندی عائد کرنے کا فیصلہ کرلیا۔ آسٹریلوی وزیر اعظم کا کہنا ہے کہ 16 سال سے کم عمر بچوں کے سوشل میڈیا پر پابندی لگانے کے لیے نئے قوانین منظور کیے جائیں گے ۔ نوجوان صارفین کو تحفظ فراہم کرنے میں ناکام ٹیک کمپنیوں کے خلاف کریک ڈاؤن کا بھی عزم ظاہر کیا۔ واضح رہے کہ کچھ سوشل میڈیا پلیٹ فارمز نے یہ حد پہلے ہی مقرر کر رکھی ہے مثلاً انسٹاگرام صارفین پر عمر کی حد کا اطلاق کرتا ہے لیکن سوشل میڈیا کی پوری صنعت اس ضمن میں کوئی واحد طریقہ کار استعمال نہیں کیا جاتا ہے۔ دوسری جانب یہ بھی تجویز کیا جا رہا ہے کہ ان پابندیوں کے لیے آسٹریلیا کو برطانیہ کے طرز کی کوئی سکیم متعارف کروانا چاہیے۔برطانیہ میں سوشل میڈیا پر پابندی کے اطلاق کا قانون ابھی تازہ مرحلوں میں ہے لیکن اس کے تحت کم عمر بچوں کو سوشل میڈیا سائٹس نہیں بلکہ بالغ افراد کے لیے مخصوص ویب سائٹ تک رسائی پر پابندی لگائی گئی ہے۔ ","science"
"219","سپارکو کا اسموگ اور آلودگی کی نگرانی کیلئے نئے منصوبے کے آغاز کا اعلان","https://urdu.samaa.tv/2087324260","سپارکوں نے اسموگ اور آلودگی کی نگرانی کے لیے نئے منصوبے کا اعلان کردیا۔ نیا پراجیکٹ شہری اسموگ کی جانچ اور روک تھام میں اہم کردار ادا کرے گا۔ سپارکو اپنی سیٹلائٹ پر مبنی مانیٹرنگ اور مہارت کا استعمال کرے گا۔ مانیٹرنگ اور ماڈلنگ کے لیے لیس ائیرکوالٹی مانیٹرنگ موبائل لیب کا استعمال ہوگا۔ موبائل لیبز متاثرہ مقامات پر پہنچ کر متعلقہ اداروں کو اسموگ رئیل ٹائم ڈیٹا فراہم کرتی ہیں۔ حکام کے مطابق ملک کو درپیش اسموگ کی روک تھام کے لیے سپارکو کے سائنسدان مصروف ہیں۔","science"
"220","ناسا کے خلا بازوں نے خلائی اسٹیشن سے ووٹ ڈال کر اپنی رائے کا اظہار کیا","https://urdu.samaa.tv/2087324258","امریکی صدارتی انتخابات میں زمین کے بعد خلا میں بھی ووٹنگ کا عمل جاری رہا، ناسا کے خلا بازوں نے بین الاقوامی خلائی اسٹیشن (آئی ایس ایس) سے اپنا ووٹ کاسٹ کیا۔ غیر ملکی خبر رساں ادارے کی رپورٹ کے مطابق امریکی خلا بازوں نے بھی اپنے ووٹ کا حق استعمال کرلیا ہے۔ ناسا کے خلابازوں نے ووٹ ڈالنے کے بعد خلائی اسٹیشن سے تصویر شیئر کردی، امریکی خلا بازوں نے الیکٹرک بیلٹ کے ذریعے ووٹ کاسٹ کیا۔ رپورٹ کے مطابق ٹیکساس میں ہیرس کاؤنٹی کلرک آف کورٹ آفس نے بتایا ہے کہ ناسا کے خلابا زبچ ولمور، سنی ولیمز اور ڈان پیٹیٹ نے انتخابات کے دن سے ایک روز قبل بین الاقوامی خلائی اسٹیشن (آئی ایس ایس) سے اپنا ووٹ ڈالا۔ واضح رہے کہ اسمتھ سونین ایئر اینڈ اسپیس میوزیم کے مطابق انتخابی دن سے پہلے ایک خفیہ الیکٹرانک بیلٹ اسپیس سنٹر کو بھیجا جاتا ہے، جسے خلا باز ای میل کے ذریعے حاصل کردہ اسناد سے رسائی حاصل کرکے واپس ہیریس کاؤنٹی کلرک کے دفتر بھیجتے ہیں۔ ","science"
"221","چینی خلاباز 6 ماہ مدار میں گزارنے کے بعد بحفاظت زمین پر واپس پہنچ گئے","https://urdu.samaa.tv/2087324139","چین کے خلائی اسٹیشن سے تین خلاباز 6 ماہ مدار میں گزارنے کے بعد بحفاظت زمین پر واپس پہنچ گئے۔ چینی میڈیا کے مطابق خلائی کیپسول چینی منگولیا میں زمین سے ٹکرایا جہاں ریسکیو ٹیم پہلے سے خلابازوں کا انتظار کر رہی تھی۔ خلائی اسٹیشن میں قیام کے دوران چینی خلابازوں نے طویل ترین اسپیس واک کی۔ اور مرمتی کام کے سلسلے میں آٹھ گھنٹے خلائی اسٹیشن سے باہر گزارے۔ تینوں خلاباز رواں سال اپریل میں خلائی سفر پر روانہ ہوئے تھے۔","science"
"222","ٹک ٹاک پر غیر اخلاقی مواد کی تشہیر بارے پشاور ہائیکورٹ میں رپورٹ جمع","https://urdu.samaa.tv/2087324078","پاکستان ٹیلی کمیونیکیشن اتھارٹی ( پی ٹی اے ) کی جانب سے مختصر ویڈیو شیئرنگ پلیٹ فارم ٹک ٹاک پر غیر اخلاقی اور توہین آمیز مواد کی تشہیر کے حوالے سے پشاور ہائیکورٹ میں رپورٹ جمع کروا دی گئی۔ پی ٹی اے کی پشاور ہائیکورٹ میں جمع کرائی گئی رپورٹ کے مطابق سال 2020 سے اب تک 1 لاکھ 14 ہزار سے زائد غیراخلاقی اور توہین آمیز مواد ٹک ٹاک پر اپ لوڈ ہوا۔ رپورٹ کے مطابق پی ٹی اے نے ایک لاکھ 13 ہزار سے زائد اکاؤنٹس کو بلاک کیا۔ پی ٹی اے کی جانب سے فیس بک، انسٹاگرام، یوٹیوب، سمیت دیگر سوشل میڈیا پر 13 لاکھ 3 ہزار 578 لنکس بھی بلاک کئے گئے ہیں۔","science"
"223","واٹس ایپ ہیک ہونے سے کیسے بچا جائے ؟ آسان طریقہ سامنے آ گیا","https://urdu.samaa.tv/2087324000","حالیہ دنوں میں پاکستان میں واٹس ایپ اکاؤنٹس پر سائبر حملوں میں تیزی سے اضافہ دیکھنے میں آیا ہے جس کے ذریعے واٹس ایپ صارفین کی حساس معلومات اور رابطوں تک رسائی حاصل کی جارہی ہے لیکن آج ہم آپ کو اس طرح کی پریشانیوں سے بچنے کا موثر طریقہ بتانے جارہے ہیں ۔ واٹس ایپ اکاؤنٹس پر سائبر حملوں میں اضافے کے پیش نظر نیشنل کمپیوٹر ایمرجنسی رسپانس ٹیم (این سی ای آر) نے احتیاطی تدابیر اختیار کرنے کے لیے ایڈوائزری جاری کی ہے۔ جس کے مطابق اگر آپ واٹس ایپ ہیکنگ سے بچنا چاہتے ہیں تو ان اقدامات پر سختی سے عمل کریں: 1۔ فون کی سیٹنگز میں جا کر فنگر پرنٹس یعنی بائیومیٹرکس کی مدد سے واٹس ایپ محفوظ بنائیں۔ 2۔ واٹس ایپ پر اسکرین لاک لگائیں اور اسٹرونگ پاسورڈ --- یعنی 123456 کی بجائے کچھ اور پاسورڈ رکھیے۔ 3۔ ڈیٹا کا کلاؤڈ بیک اپ ختم کر دیں، اگر بیک اپ چاہیے تو یقینی بنائیں کہ انکرپٹڈ طریقے سے ہی ڈیٹا بیک اپ ہو۔ 4۔ عوامی مقامات پر میسر وائے فائے کا استعمال کرنے سے گریز کریں۔ 5۔ روزانہ سیٹنگز میں جا کر لنکڈ ڈیوائسز دیکھیے، بہتر ہے کہ دیکھنے کے بجائے انہیں روزانہ لاگ آؤٹ بھی کریں کیوں کہ نئے سرے سے لاگ ان کرنے میں زیادہ مشقت نہیں ہوتی۔ 6۔ ٹو فیکٹر آتھینٹیکیشن یقینی بنائیں ، یعنی دو طریقے سے ویریفائی ہو گا کہ واٹس ایپ استعمال کرنے والے آپ ہی ہیں۔ 7۔ اہم چیٹس کے لیے سیکیورٹی کوڈ کی سہولت واٹس ایپ میں موجود ہے، اسے استعمال کریں۔ 8۔ کسی بھی قسم کے لنک پر کلک کرنے سے پہلے اطمینان کر لیں یہ کہاں سے آیا ہے اور کیا ہو سکتا ہے۔ 9۔ واٹس ایپ ہمیشہ اپ ڈیٹ رکھیں۔ 10۔ واٹس ایپ کی سیکیورٹی اپ ڈیٹس نظر انداز مت کریں۔","science"
"224","آئی فون 16 پر پابندی کے بعد انڈونیشیا نے گوگل پکسل فونز کی فروخت بھی روک دی","https://urdu.samaa.tv/2087323998","آئی فون 16 پر پابندی کے بعد انڈونیشیا نے گوگل پکسل فونز کی فروخت بھی روک دی۔ انڈونیشیا کی حکومت نے حال ہی میں اپنے ملک میں مشہور اسمارٹ فون برانڈز کی فروخت پر پابندی عائد کی ہے,کچھ روز قبل آئی فون 16 کی فروخت کو روکا گیا تھا، اور اب گوگل پکسل فونز بھی اس پابندی کا شکار ہوگئے ہیں۔ اس فیصلے کے پیچھے حکومت کی کوشش ہے کہ بین الاقوامی کمپنیاں مقامی قوانین اورمعیارات کی پیروی کریں اورملکی معیشت میں اپنا کردار ادا کریں۔انڈونیشیا کے قانون کےمطابق،کسی بھی غیر ملکی اسمارٹ فون کمپنی کوملک میں فروخت کی اجازت اسی صورت میں دی جاتی ہے جب وہ کم از کم 40 فیصد مواد مقامی ذرائع سے حاصل کریں۔ وزارت صنعت کے ترجمان فیبری ہندری انٹونی اریپ نے وضاحت کی کہ یہ پالیسی اس لیے بنائی گئی ہے تاکہ غیرملکی کمپنیوں کو مساوی مواقع فراہم کیے جائیں اور مقامی صنعت کو مضبوط بنایا جا سکے۔ انڈونیشیا کی حکومت اس بات پر یقین رکھتی ہے کہ اگر عالمی ٹیکنالوجی کمپنیاں یہاں اپنے پروڈکشن کے مراکز قائم کریں تو اس سے نہ صرف روزگار کےمواقع پیدا ہوں گے بلکہ مقامی معیشت میں بھی بہتری آئی گی۔ حکومت نے ایپل کے ساتھ مذاکرات کیے ہیں،جس کےبعد کمپنی نے کچھ سرمایہ کاری کی ہے، تاہم آئی فون 16 کی دوبارہ فروخت اسی صورت ممکن ہوگی جب ایپل مزید سرمایہ کاری کر کے مقامی مواد کی شرط پوری کرے۔ اب سب کی نظریں اس بات پرہیں کہ انڈونیشیا کی اس پالیسی پر عالمی کمپنیوں کا ردعمل کیا ہوگا۔ کیا یہ کمپنیاں مقامی پیداوارکی شرط کو پورا کریں گی، یا ایسےممالک کی طرف جائیں گی جہاں پابندیاں کم ہوں؟انڈونیشیا کی یہ حکمت عملی ملک کی معیشت کو مضبوط بنانے اور مقامی صنعت کوفروغ دینے کے عزم کو ظاہر کرتی ہے۔","science"
"225","پی ٹی اے کا انٹرنیٹ کی سست روی کا مسئلہ مکمل حل ہونے کا دعویٰ","https://urdu.samaa.tv/2087323944","پی ٹی اے نے انٹرنیٹ کی سست روی کا مسئلہ مکمل طور پر حل ہونے کا دعویٰ کردیا۔ ترجمان کے مطابق ملک بھر میں انٹرنیٹ مکمل اسپیڈ اور صلاحیت کے ساتھ چل رہا ہے۔ پاکستان ٹیلی کمیونیکیشن اتھارٹی کے  ترجمان کے مطابق ایس ایم ڈبلیو فور سب میرین کیبل کی خرابی دور کر دی گئی ہے، جس کے بعد ملک میں انٹرنیٹ اب مکمل اسپیڈ اور صلاحیت کے ساتھ فعال ہے۔ ترجمان نے بتایا کہ جون میں ایس ایم ڈبلیو فور اور اگست میں اے اے ای ون میں خرابی سامنے آئی تھی، جن کی بحالی کے بعد 1785 جی بی پی ایس کا شارٹ فال دور ہو گیا ہے۔ آئندہ دو سال میں انٹرنیٹ کنیکٹیوٹی کو مزید مضبوط بنانے کے لیے تین نئی کیبلز کا اضافہ کیا جائے گا، جن میں سے دو ٹرانس ورلڈ انٹرنیشنل اور ایک پی ٹی سی ایل کیبل سسٹم میں شامل کی جائے گی۔ ترجمان نے مزید کہا کہ 2023 میں انٹرنیٹ صلاحیت میں اضافے کے لیے پیس کیبل کو بھی سسٹم میں شامل کیا گیا تھا۔","science"
"226","واٹس ایپ اکاؤنٹس کی ہیکنگ میں تشویشناک اضافہ، بچا کس طرح جائے؟","https://urdu.samaa.tv/2087323859","پاکستانی صارفین کے واٹس ایپ اکاؤنٹ ہیک کیے جانے کی شکایات میں خاصا اضافہ ہوگیا ہے۔ ایف آئی اے کو یکم جولائی سے اب تک ایک ہزار 426 شکایات موصول ہوئی ہیں۔ تاہم یہ تو وہ شکایات ہیں جو رپورٹ ہوئی ہیں جبکہ اکاؤنٹ ہیک ہونے کے واقعات اس سے زیادہ ہو سکتے ہیں۔ وفاقی ادارے کے اعداد و شمار کے مطابق 1,426 مقدمات درج کیے گئے جن میں سے 549 اکاؤنٹس کو کامیابی سے بحال کردیا گیا ہے۔ ایف آئی اے اس وقت 877 فعال شکایات پر کارروائی کر رہی ہے جن میں سے 817 کی تصدیق ابھی جاری ہے جبکہ 20  غیر حل شدہ کیسز کو اب باقاعدہ انکوائریوں کی طرف بڑھا دیا گیا ہے۔ ان ہیک کیے گئے اکاؤنٹس کی تفصیلات سینیٹ میں جمع کرادی گئی ہیں۔ ایف آئی اے نے یہ بھی نوٹ کیا کہ 40 شکایات ہیں جن کا کوئی جواب یا پیش رفت رپورٹ موصول نہیں ہوئی۔ ایف آئی اے سائبر کرائم ونگ نے صارفین پر زور دیا ہے کہ وہ اپنے اکاؤنٹس کو محفوظ رکھنے کے لیے مضبوط حفاظتی طریقہ کار اختیار کریں۔ ہیکنگ سے کس طرح بچا جائے؟ آئی ٹی ماہرین کے کہنا ہے کہ ان دنوں واٹس ایپ، فیس بک یا دیگر سوشل میڈیا اکاؤنٹس کے ہیک ہونے کے واقعات سامنے آرہے ہیں۔ ان کیسز پر اگر نظر ڈالی جائے تو اندازہ ہوتا ہے کہ شہری کئی بار کچھ اہم معاملات کو نظر انداز کرتے ہیں جیسے اپنی آئی ڈی کو کسی بھی عوامی مقام پر استعمال ہونے والے کمپیوٹر پر سائن اِن کرنے کے بعد صرف آئی ڈی کو لاگ آؤٹ کرتے ہیں، کیوںکہ وہ یہ گمان کرتے ہیں کہ یہ آئی ڈی اب کوئی نہیں کھول سکتا۔ لیکن کمپیوٹر کی ہسٹری میں ان کا آئی ڈی اور پاس ورڈ محفوظ ہوجاتا ہے، اور کوئی بھی اسے بعد میں کھول سکتا ہے جس کے باعث یہ ضروری ہے کہ کوئی بھی فرد جب اپنی آئی ڈی کسی بھی سسٹم میں لاگ اِن کرے تو براوزر کی ہسٹری کو بھی ضرور ریموو کرے۔ انہوں نے مزید بتایا کہ شہریوں کو یہ بھی سمجھنا چاہیے کہ کسی بھی نامعلوم نمبر سے آنے والے لنک کو نہ کھولیں۔ اس سے بھی ان کی آئی ڈی ہیک ہو سکتی ہے۔ انہوں نے کہا کہ اس کے علاوہ اپنے موبائل نمبر پر آنے والے خفیہ کوڈ کسی سے بھی شیئر نہ کریں۔ سوشل ایپلیکشنز کی جانب سے اب اپنے پلیٹ فارمز کو محفوظ بنانے کے لیے مختلف اقدامات کیے گئے ہیں جس کے باعث ہیکنگ مشکل ہوگئی ہے، لیکن کوئی شہری اگر دانستہ یا غیر دانستہ طور پر اپنا سکیورٹی کوڈ کسی سے شیئر کرتا ہے تو اُس کی آئی ڈی ہیک ہونے کے خدشات بڑھ جائیں گے۔","science"
"227","سام سنگ S 25 الٹرا کی لانچ کی ممکنہ تاریخ منظر عام پر","https://urdu.samaa.tv/2087323778","سام سنگ کا  نیاآنے والا گلیکسی S25 الٹرا 2025 میں اینڈرائیڈ کے سب سے بہترین ریلیز میں سے ایک بننے جا رہا ہے، اور خبریں اشارہ کرتی ہیں کہ یہ سال کے شروع میں جنوری یا فروری میں لانچ کیا جا سکتا ہے۔ تفصیلات کے مطابق یہ فلیگ شپ ڈیوائس اہم ڈیزائن، ڈسپلے، اور کارکردگی کی اپ گریڈز کے ساتھ آئے گی، اگرچہ ان بہتریوں کے ساتھ اس کی قیمت بھی زیادہ ہو سکتی ہے۔ گلیکسی S25 الٹرا میں ممکنہ طور پر سائز میں معمولی اضافہ ہوگا، جس میں 6.9 انچ اسکرین، پتلے بیزل، اور ایک اسٹائلش فریم ہوگا، جو S24 الٹرا کی نسبت تھوڑا لمبا، پتلا اور کم چوڑا ہو گا۔ اس کو سام سنگ کے بند ہونے والے نوٹ سیریز کی یاد تازہ کرنے کے لیے گلیکسی S25 نوٹ کے نام سے ری برانڈ کیا جا سکتا ہے۔اسے ممکنہ طور پر اسنیپ ڈریگن 8 ایلیٹ چپ سیٹ پاور کرے گا، جو موجودہ اسنیپ ڈریگن 8 جن 2 سے بہتر کارکردگی دکھائے گا۔ قیمت اور کیمرہ زیادہ مینوفیکچرنگ لاگت کا مطلب یہ ہو سکتا ہے کہ S25 الٹرا کی قیمت S24 الٹرا کے لانچ قیمت $1,299.99 سے بھی زیادہ ہو سکتی ہے۔کیمرہ کے حوالے سے، 50MP کا الٹرا وائیڈ سنسر 12MP سنسر کی جگہ لے سکتا ہے، جو موجودہ 200MP مین اور 50MP ٹیلی فوٹو کیمروں کو سپورٹ کرے گا۔ 16GB تک کی ریم اور 5,000 ایم اے ایچ کی بیٹری کے ساتھ، گلیکسی S25 الٹرا اے آئی اور گیمنگ پرفارمنس کے لیے تیار ہے۔ کلر آپشنز میں ممکنہ طور پر ٹائٹینیم شیڈز شامل ہوں گے، جن میں سیمسنگ اسٹور کے ذریعے آن لائن ایکسکلوسو کلرز بھی پیش کیے جا سکتے ہیں۔","science"
"228","انڈونیشیا میں آئی فون 16 کی فروخت پر پابندی عائد","https://urdu.samaa.tv/2087323760","انڈونیشیا میں نئے آئی فون 16 کی فروخت غیر قانونی قرار دیدی گئی،انڈونیشیا نے ایپل کے نئے آئی فون 16 اور آئی فون 16 پلس کی فروخت پر پابندی عائد کر دی ہے۔ حکومتی کی جانب سے جاری بیان میں کہا گیا ہے کہ جب تک ایپل اپنے سرمایہ کاری وعدے پورے نہیں کرتاہے، ان فونز کی فروخت اور استعمال قانونی نہیں ہوگی،وزیرصنعت نےخبردار کیا ہے کہ جو لوگ یہ فون بیرونِ ملک سے منگوا کر فروخت کریں گے، ان کے خلاف کارروائی کی جائے گی۔ پابندی کی اصل وجہ ایپل کی مطلوبہ سرمایہ کاری کے ہدف میں ناکامی ہے۔انڈونیشیا کے قوانین کے تحت، کسی بھی کمپنی کو مقامی مارکیٹ میں مصنوعات بیچنے کے لیے مقامی مواد کی سطح سرٹیفیکیشن لینا ضروری ہوتا ہے،جس کے لیےکم ازکم 40 فیصد مقامی مواد کا استعمال شرط رکھی ہے۔ایپل نے اب تک 1.48 کھرب انڈونیشیائی روپیہ (تقریباً 790 کروڑ بھارتی روپے) کی سرمایہ کاری کی ہے، جو 1.71 کھرب روپیہ کے وعدے سے 230 ارب روپیہ کم ہے۔ وزیر صنعت، اگس گومیوینگ کارتاساسمیٹا، نے عوام سے اپیل کی ہے کہ اگر وہ کسی بھی غیر قانونی ذریعہ سے آئی فون 16 کی فروخت کی گئ ،تو اسے فوری طور پر رپورٹ  کیا جا یا گا،انہوں نے واضح کیا کہ حکومت ملکی قوانین پر سختی سے عمل درآمد کروا جایا گا جب تک ایپل مطلوبہ سرمایہ کاری مکمل نہیں کرتا،انڈونیشیائی صارفین کے لیے آئی فون 16 کا انتظار طویل ہو سکتا ہے۔","science"
"229","زمین کو ٹھنڈا کرنے کیلئے 50 لاکھ ٹن ہیروں کی دھول کو فضا میں چھوڑنے کا منصوبہ","https://urdu.samaa.tv/2087323595","سائنسدان زمین کو ٹھنڈا کرنےکیلئے 50 لاکھ ٹن ہیروں کی دھول کو فضا میں چھوڑنے کا منصوبہ بنا رہے ہیں۔ ماحولیاتی تبدیلی کےسنگین مرحلے کےقریب پہنچنے پرسائنسدان زمین کو ٹھنڈا کرنے کے لیے نۓ نئے حل تلاش کر رہے ہیں۔ایک نئی تحقیق میں بتایا گیا ہےکہ فضا میں مخصوص مادوں کے چھڑکاؤ سے درجہ حرارت کو کم کیا جا سکتا ہے،اور ان میں سب سےمؤثر انتخاب ہیروں کی خاک ہے۔ تحقیق میں سات مختلف موادکاجائزہ لیاگیا،جن میں کیلشیم کاربونیٹ، ایلومینیم، اور سلیکون کاربائیڈ شامل تھے،ہیروں کی دھول کوایک خاص وجہ سےترجیح دی جا رہی ہے،یہ کیمیاوی طور پرغیرفعال ہے، یعنی یہ دوسرے مادوں کی طرح فضا میں تیزابیت یا اوزون کی تہہ کو نقصان نہیں پہنچائے گا۔ اس کےبرعکس،سلفر ڈائی آکسائیڈ جیسے ایروسولزفضا میں تیزاب کی بارش اور اوزون کی کمی کا خطرہ بڑھا سکتے ہیں،اس تحقیق کے مطابق،اگرہرسال 50 لاکھ ٹن مصنوعی ہیروں کا پاؤڈر فضا میں چھوڑا جائے تو 45 سال میں زمین کے اوسط درجہ حرارت میں 1.6 ڈگری سیلسیس تک کمی ہو سکتی ہے۔ اس تجرباتی منصوبےکامقصد زمین کو ان ماحولیاتی تباہیوں سےبچانا ہے جوگلوبل وارمنگ کے سبب لاحق ہیں۔","science"
"230","واٹس ایپ میں ایک اہم اور بڑی تبدیلی کرنے کا اعلان","https://urdu.samaa.tv/2087323523","میٹا کی جانب سے واٹس ایپ میں ایک اہم اور بڑی تبدیلی کرنے کا اعلان کیا گیا ہے۔ کمپنی کی جانب سے واٹس ایپ کانٹیکٹس کے سسٹم کو مکمل طور پر تبدیل کیا جا رہا ہے۔ ابھی واٹس ایپ میں بنیادی طور پر وہی کانٹیکٹس محفوظ ہوتے ہیں جو آپ کے پرائمری فون محفوظ ہوتے ہیں، دیگر لنکڈ ڈیوائسز میں واٹس ایپ کانٹیکٹس کو محفوظ کرنا ممکن نہیں۔ اگر فون گم یا خراب ہو جائے تو پھر واٹس ایپ میں ان کانٹیکٹس کو دوبارہ محفوظ کرنا پڑتا ہے، یہی وجہ ہے کہ اب واٹس ایپ میں کانٹیکٹ منیجر کا اضافہ کیا جا رہا ہے۔ اس تبدیلی کے بعد تمام کانٹیکٹس براہ راست ایپ میں محفوظ ہوں گے اور فون گم ہونے یا تبدیل کرنے پر آپ کو انہیں دوبارہ محفوظ کرنے کی ضرورت نہیں ہوگی۔ کمپنی کے مطابق کانٹیکٹس محفوظ کرنے کا یہ فیچر آئندہ چند ہفتوں میں پہلے واٹس ایپ ویب اور اس کی ونڈوز ایپ کے لیے متعارف کرایا جائے گا۔ اس کے بعد بتدریج دیگر لنکڈ ڈیوائسز میں بھی کانٹیکٹس کو محفوظ کرنا ممکن ہو جائے گا۔ واٹس ایپ کے مطابق اس تبدیلی کے لیے نئی ٹیکنالوجی آئیڈنیٹی پروف لنکڈ اسٹوریج (آئی پی ایل ایس) کو استعمال کیا جائے گا۔ اس ٹیکنالوجی کے تحت واٹس ایپ میں محفوظ نام اور نمبر انکرپٹڈ ہوں گے اور صرف آپ کو ہی ان تک رسائی حاصل ہوگی۔","science"
"231","پنجاب میں دیہاتی خواتین کوآئی ٹی ٹریننگ دینے کے منظوری کےلئے پی سی ون تیار","https://urdu.samaa.tv/2087323483","پنجاب میں دیہاتی خواتین کو آئی ٹی ٹریننگ دینے کے منظوری کے لئے پی سی ون تیار کرلیا گیا۔ پنجاب سکلز ڈویلپمنٹ فنڈز نے پی اینڈ ڈی بورڈ کو دیہاتی خواتین کو انفارمیشن ٹیکنالوجی کی تربیت فراہم کے منصوبے کی دستاویزات ارسال کردی گئی۔ پی اینڈ ڈی بورڈ پنجاب کو منصوبہ منظورکرتے ہوئے فنڈز جاری کرنے کی درخواست کی گئی ہے، پنجاب حکومت منصوبے کے تحت پنجاب بھر کے دیہاتوں میں خواتین کو انفارمیشن ٹیکنالوجی کی تربیت فراہم کرے گی۔ ایک ارب روہے لاگت کا دیہاتی خواتین کو آئی ٹی ٹریننگ فراہم کرنے کا منصوبہ جون 2026 میں مکمل ہوگا، ڈیجیٹل اکانومی کے تحت دیہاتی خواتین کو مالی طور پر خود انحصاری دی جائے گی۔ دیہاتی خواتین اپنی دیہی مصنوعات کی ای کامرس کے ذریعے مارکیٹنگ کر سکیں گی رواں برس ای کامرس کی بین الاقوامی منڈی میں پاکستان کی آمدن کا تخمینہ گیارہ اشاریہ سات ارب امریکی ڈالرز لگایا گیا ہے۔ آئندہ پانچ برسوں میں 2029 تک پاکستان کی بین الاقوامی منڈی میں آمدن میں نو اشاریہ 49 فیصد اضافے کا امکان ہے۔ دیہاتی خواتین کو چھ ماہ انگریزی زبان سکھائی جائے گی، اٹھارہ ماہ کمپیوٹر کی تربیت فراہم کی جائے گی۔ دیہاتی خواتین کو اٹھارہ ماہ مائیکرو سافٹ آفس، ای لانسنگ پلیٹ فارمز پر اشتراک کی تربیت فراہم کی جائے گی مارکیٹنگ کیلئے ویڈیو، تصاویر کا مواد بنانے، ڈیجیٹل مارکیٹنگ، ای کامرس اور مالی خواندگی کی تربیت بھی فراہم کی جائے گی۔","science"
"232","بینکوں کے بارے میں ویب پورٹل ’سنوائی‘ پر شکایات درج کرانے کا طریقہ کار","https://urdu.samaa.tv/2087323462","ترجمان سٹیٹ بینک کے مطابق پاکستان میں پرائیویٹ بینکوں کے خلاف شکایات درج کرانے کا ایک مؤثر نظام موجود ہے۔ ترجمان کے مطابق ’سنوائی‘ ایپلیکیشن، سروس بینکوں کے صارفین کے لیے ون ونڈو آپریشن کی حیثیت رکھتا ہے جہاں وہ پاکستان میں کام کرنے والے بینکوں، مائیکرو فنانس بینکوں اور ترقیاتی مالی اداروں کے خلاف اپنی شکایات درج کرا سکتے ہیں۔ انہوں نے مزید بتایا کہ اب صارفین روشن ڈیجیٹل اکاؤنٹس (آر ڈی اے) سمیت کسی بھی بینکاری پروڈکٹ یا سہولت کے بارے میں اپنی شکایات ’سنوائی‘ کے ذریعے درج کرا سکتے ہیں تاکہ ان کا بروقت ازالہ کیا جا سکے۔ اسٹیٹ بینک کی جاری کردہ معلومات کے مطابق یہ پورٹل قابلِ اطلاق قوانین اور قواعد و ضوابط کے تحت متعلقہ اداروں کے پاس بینکوں کے خلاف شکایات درج کرانے میں عام لوگوں کو سہولت فراہم کرنے کے لیے تیار کیا گیا ہے۔ یہ پورٹل 24 گھنٹے قابل رسائی ہے اور اسے گوگل پلے سٹور اور آئی او ایس ایپ سٹور پر دستیاب موبائل ایپ کی سپورٹ بھی حاصل ہو گی۔ صارفین شکایات کیسے درج کرائیں گے؟ صارفین ایپ ڈاؤن لوڈ کر کے اپنی شکایات اس موبائل ایپ کے ذریعے بھی درج کروا سکتے ہیں۔ شکایت درج کرنے کے لیے صارفین کو اپنی ذاتی تفصیلات جیسے موبائل نمبر، قومی کمپیوٹرائزڈ شناختی کارڈ، ای میل ایڈریس وغیرہ کے ذریعے خود کو پورٹل پر رجسٹر کروانا ضروری ہے۔ صارف کے ایک بار رجسٹر ہو جانے کے بعد مختلف مراحل سے گزر کر اپنی شکایت درج کرا سکتے ہیں۔ کن قوانین کے تحت شکایات درج کرائی جا سکتی ہے؟ بینکنگ کمپنیز آرڈیننس (بی سی او)1962 اور وفاقی محتسب ادارہ جاتی اصلاحات ایکٹ (ایف او آئی آر اے) 2013 کی متعلقہ شقوں کے تحت صارفین کی شکایات کے ازالے میں دوسرا کردار وفاقی محتسب پاکستان کا ہوتا ہے۔ قانون کے مطابق اگر شکایت کرنے والے کو 45 دنوں کے اندر بینک سے جواب موصول نہیں ہوتا یا جواب غیرتسلی بخش ہو تو مجوزہ طریقہ کار کے تحت وفاقی محتسب کو شکایت ارسال کی جا سکتی ہے۔ کیا مائیکرو فنانس بینک کے خلاف بھی شکایات درج کی جا سکتی ہیں؟ مائیکروفنانس بینکوں سے متعلق شکایات وفاقی محتسب کے دائرہ اختیار میں نہیں آتیں، سٹیٹ بینک کا اس ضمن میں الگ کردار ہوتا ہے۔ اسی طرح ضوابطی خدشات یا ہنگامی نوعیت کے معاملات سے بھی سٹیٹ بینک ہی نبرد آزما ہو تا ہے۔ وفاقی محتسب ادارہ جاتی اصلاحات ایکٹ کی شقوں کے تحت اگر کوئی شخص یا فریق وفاقی محتسب کے فیصلے، حکم، نتیجے یا سفارشات سے مطمئن نہ ہو تو وہ اس کے خلاف 30 دن کے اندر صدر مملکت سے نظرثانی کی درخواست کر سکتا ہے۔ روشن ڈیجیٹل اکاؤنٹ رکھنے والے اوورسیز پاکستانی بھی شکایات درج کرا سکتے ہیں روشن ڈیجیٹل اکاؤنٹ سٹیٹ بینک اور بینکوں کے تعاون سے ستمبر 2020 میں شروع کیا گیا ہے، جس سے بیرون ملک مقیم پاکستانیوں کو ڈیجیٹل عمل کے ذریعے پاکستانی بینک میں اکاؤنٹ کھولنے میں سہولت فراہم کی جاتی ہے۔ روشن ڈیجیٹل اکاؤنٹ کے صارفین کو بہترین ممکنہ خدمات فراہم کرنے اور ان کے بینکنگ مسائل کو حل کرنے کے لیے سٹیٹ بینک نے یہ پورٹل بنایا ہے جس کے ذریعے صارفین بآسانی اپنی شکایات کو درج کراسکتے ہیں، جو موبائل ایپ میں بھی دستیاب ہے۔","science"
"233","وادی داریل میں پاک فوج اور ایس سی او کی جانب سے فری لانسنگ ہب قائم","https://urdu.samaa.tv/2087323413","گلگت بلتستان کے علاقے وادی داریل میں پاک فوج اور ایس سی او کی جانب سے فری لانسنگ ہب کا قائم کردیا گیا جو پاک فوج کی جانب سے گلگت بلتستان کی عوام کے لیے ایک نایاب تحفہ ہے۔ ایس سی او کی جانب سے گورنمنٹ بوائز ہائی سکول داریل میں فری لانسنگ ہب قائم کیا گیا، سکول کے پرنسپل احسان اللہ نے پاک فوج کے احسن اقدام کو سراہتے ہوئے کہا کہ میں پاک آرمی اور ایس سی او کا شکر گزار ہوں کہ انہوں نے ہمیں ایک بہترین سینٹر قائم کر کے دیا ہے۔ اسکول پرنسپل کا کہنا ہے کہ دریل میں پہلی بار ایک فری لانسنگ ہب قائم ہوا ہے، اس فری لانسنگ ہب سے بچے ان لائن بزنس، فری لانسنگ اور ڈیجیٹل مارکیٹنگ سیکھیں گے، اس فری لانسنگ ہب سے ہم قومی اور بین الاقوامی سطح پر اپنے پروجیکٹس متعارف کروا سکتے ہیں۔ انہوں نے مزید کہا کہ طلباء کے لیے یہ فری لانسنگ ہب بنایا گیا جو کہ بہت خوش آئیند ہے، سکول کے بچوں کو اس ہب سے بہت کچھ سیکھنے کو ملے گا، ہم پاک فوج اور چیف آف آرمی سٹاف کے شکر گزار ہیں، علاقہ مکینوں اور نوجوانوں نے افواج پاکستان  کا تہہ دل سے شکریہ ادا کیا۔","science"
"234","بجلی کی پیداوار بڑھا نے کیلئے سفید سطح پر سولر پلیٹیں لگائیں، ماہرین","https://urdu.samaa.tv/2087323366","سائنسدانوں نے سفید رنگ کی سطح پر نصب سولر پینلز میں توانائی کی پیداوار پر جھکاؤ کے زاویے کے اثرات پر تحقیق کرتے ہوئے انکشاف کیا ہے کہ 30 ڈگری پر نصب کئے گئے پینلز زیادہ بجلی پیدا کرتے ہیں۔ ماہرین کے مطابق ہم نے دو طرفہ پی وی ماڈیولز (سولر پینلز) سے توانائی کی پیداوار زیادہ سے زیادہ بڑھانے کے لیے بہترین زاویے کی تلاش کی، جس میں براہ راست اور منعکس شعاعوں دونوں کو مدنظر رکھا گیا۔ تحقیق دو طرفہ سولر پینلز کی کارکردگی کو بڑھانے میں زمینی عکاسی خاص طور پر سفید پینٹ شدہ سطحوں کے استعمال کے اہم کردار کی نشاندہی کرتی ہے۔ یہ تجزیہ 440 ڈبلیو بائفیشل مونوکریسٹل لائن پی ای آر سی پینل کے جھکاؤ کے زاویے کو مسلسل ایڈجسٹ کرتے ہوئے کیا گیا تھا۔ سولر پبنلز کو اس سال فروری میں دھوپ کے دنوں میں 0 سے 90 ڈگری تک ریسرچ انسٹی ٹیوٹ کی چھت پر نصب کیا گیا اور صبح 9:00 بجے سے شام 5:00 بجے کے درمیان ایک گھنٹے کے وقفے سے پیمائش کی گئی۔ ماہرین نے وضاحت کی کہ ’اس کیلئے آٹھ الگ الگ جھکاؤ کے زاویوں کا انتخاب کیا گیا، جن میں 0° (افقی) سے 90° (عمودی) شامل ہیں۔ انہوں نے مزید کہا کہ ’تحقیق نے ثابت کیا ہے کہ 30 ڈگری سے 60 ڈگری کے جھکاؤ کی حد کے اندر، 30 ڈگری پر پوزیشن والے بائفیشل پی وی ماڈیولز نے 60 ڈگری کے مقابلے میں بہتر کارکردگی کا مظاہرہ کیا۔ تجزیہ سے پتہ چلتا ہے کہ زیادہ سے زیادہ یومیہ اوسط بجلی کی پیداوار اس وقت حاصل کی گئی جب ماڈیول کا زاویہ 30 ڈگری پر تھا، جس کے نتیجے میں 316.85 ڈبلیو پاور آؤٹ پٹ اور 0.20 سے 0.40 کے درمیان دو طرفہ شعاع ریشو حاصل ہوا۔","science"
"235","انسٹاگرام نے زبردست فیچر متعارف کروادیا، بڑی مشکل حل کر دی گئی","https://urdu.samaa.tv/2087323292","میٹا نے نوجوانوں کی حفاظت کے لیے فوٹو شیئرنگ ایپ انسٹاگرام پر نئے ٹولز متعارف کرائے ہیں جن کا مقصد نوجوانوں کو بلیک میل ہونے سے بچانا ہے۔ کمپنی کے مطابق اب مشکوک اکاؤنٹس کے لیے انسٹاگرام پر نوجوانوں کو نشانہ بنانا مشکل بنایا جا رہا ہے۔ادارے نے بتایا کہ مشتبہ اکاؤنٹس سے درخواستوں پر تحقیق کرکے انہیں سپیم فولڈرز میں بھیج دیا جائے گا یا کمپنی کی طرف سے مکمل طور پر بلاک کر دیا جائے گا۔ انسٹاگرام ایک الرٹ پر بھی کام کر رہا ہے جو نوجوانوں کو کسی مشکوک اکاؤنٹ سے موصول ہونے والے پیغام کے بارے میں متنبہ کرے گا۔ اس میں بتایا جائے گا کہ یہ پیغام کسی دوسرے ملک سے بھیجا گیا ہے۔ اسی طرح اگر کوئی مشکوک اکاؤنٹ پہلے سے ہی کسی نوجوان کو فالو کر رہا ہے تو اسے نوجوانوں کے فالورز کی فہرستیں اور اکاؤنٹس دیکھنے سے روک دیا جائے گا جو اسے پوسٹس میں ٹیگ کرتے ہیں۔ تاہم میٹا نے یہ واضح نہیں کیا کہ ایسے مشکوک اکاؤنٹس کا تعین کیسے کیا جائے گا۔ کمپنی کے ترجمان کے مطابق اکاؤنٹ ہولڈر کی عمر اور دوستوں کی فہرست وغیرہ جیسے مختلف عوامل کو مدنظر رکھا جائے گا۔","science"
"236","ہواوے کا 3 لاکھ پاکستانی نوجوانوں کو آئی سی ٹی مہارتوں کی تربیت دینے کا منصوبہ","https://urdu.samaa.tv/2087323193","ایس آئی ایف سی کے تعاون سے ہواوے نے 3 لاکھ نوجوان پاکستانیوں کو جدید معلوماتی اور مواصلاتی ٹیکنالوجی کی مہارتوں سے آراستہ کرنے کے لیے ایک وسیع تربیتی پروگرام تشکیل دیا ہے۔ اس اقدام کا مقصد عالمی مہارت اور جدید تربیتی وسائل کو مقامی نظامِ تعلیم میں شامل کرکے تکنیکی تعلیم اورمہارت کے معیار کو بہتر بنانا اور ملک میں ٹیکنالوجی کےمیدان میں جدت اور ترقی کو فروغ  دینا ہے۔ قومی ووکیشنل اینڈ ٹیکنیکل ٹریننگ کمیشن وزیراعظم شہبازشریف کےچین کے دورے کے دوران ہواوے کمپنی کے ساتھ طے کی گئی مفاہمتی یاداشتوں کے پروگرام پر عمل درآمد کرے گا۔ وزیر اعظم شہباز شریف کےچین کے دورے کے دوران پاکستانی نوجوانوں کو جدید تکنیکی مہارتوں کی تربیت دینے کے لیے ہواوے کے ساتھ تعاون کی بنیاد رکھی گئی تھی۔ یہ تربیتی پروگرام نوجوانوں کو بہتر روزگار کے مواقع فراہم کرنےمیں معاون ثابت ہوگا جس سے ان کی اقتصادی حالت میں بہتری ممکن ہو گی۔ ہواوے کا یہ تربیتی پروگرام پاکستان کےتکنیکی تعلیمی نظام میں مثبت تبدیلیاں متعارف کروانے کے عزم کی عکاسی کرتا ہے جس کے نتیجےمیں نوجوانوں کی ترقی اور ملک کی معیشت کومزید استحکام حاصل ہوگا۔ ایس آئی ایف سی کے اس اقدام سے پاکستان کے تکنیکی تعلیمی منظرنامے کو آگے بڑھانے کے عزم کو مزید تقویت ملے گی۔","science"
"237","ایس آئی ایف سی کی کاوشوں سے پاکستان کا پہلا ملٹی مشن سیٹلائٹ آپریشنل","https://urdu.samaa.tv/2087323138","ایس آئی ایف سی کی سہولت کاری کے باعث پاکستان کا پہلا ملٹی مشن سیٹلائٹ پاک سیٹ ایم ایم 1 کامیابی کے ساتھ آپریشنل ہو گیا ہے جو ملک کی خلائی اور ڈیجیٹل ترقی میں ایک اہم سنگ میل ہے۔ پاک سیٹ-ایم ایم 1 کی کامیابی پاکستان کے مواصلاتی ڈھانچے میں تبدیلی لائے گی جس سے مختلف آئی ٹی کے شعبوں کو فائدہ پہنچے گا اس سیٹلائٹ کے ذریعے دور دراز علاقوں میں انٹرنیٹ کنیکٹیویٹی بڑھے گی جس سے حکومت کے ڈیجیٹل پاکستان کے وژن کو فروغ ملے گا اقوام متحدہ کے ای گورننس ڈیولپمنٹ انڈیکس میں پاکستان 14 درجے بہتری کے ساتھ 136 ویں نمبر پر آ گیا ہے جو کہ 2022 میں150 درجے پر تھا پاک سیٹ-ایم ایم 1  اقتصادی ترقی اور عالمی خلائی صنعت میں پاکستان کی موجودگی کو بڑھانے کے لیے ایک اہم ذریعہ قرار دیا گیا اس سیٹلائٹ کے ذریعے ٹیلی ویژن براڈکاسٹنگ سروس ، کمیونٹی انٹرنیٹ، اور ٹیلی ایجوکیشن جیسی خدمات فراہم کر کے مقامی صنعتوں کی ترقی کو فروغ ملے گا اس سیٹلائٹ کی مدد سے مختلف شعبوں میں تحقیق اور جدت کی سہولت مہیا ہو گی جو مقامی چیلنجز کے لیے جدید حل تیار کرنے میں مددگار ثابت ہوگی ایس آئی ایف سی کے اس اقدام سے دور درازکے علاقوں کی کنیکٹوٹی میں بہتری آئے گی اوران علاقوں کے رہاشیوں کے لیے بنیادی سہولیات تک رسائی ممکن ہو سکے گی۔","science"
"238","یوٹیوب نے بڑی تبدیلی کا اعلان کر دیا ، یوٹیوبرز کیلئے اہم خبر","https://urdu.samaa.tv/2087323092","اگر آپ بھی یوٹیوب پر ویڈیو زدیکھنے کے شوقین ہیں تو آپ کیلئے خوشخبری ہے کیونکہ کمپنی نے اپنے انٹرفیس اور دیگر فیچرز میں بڑی تبدیلیوں کا اعلان کر دیاہے ۔ تفصیلات کے مطابق یوٹیوب کی جانب سے 2 درجن سے زیادہ اپ ڈیٹس کرنے کا اعلان کیا گیا ہے تاکہ موبائل فونز، ٹی وی، ویب اور یوٹیوب میوزک کو دیکھنے کا تجربہ پہلے سے زیادہ بہتر ہوسکے۔مثال کے طور پر اب موبائل ڈیوائس میں ٹیکسٹ زیادہ بڑا نظر ائے گا جبکہ پلے بیک اسپیڈ فیچر کو زیادہ بہتر بنایا گیا ہے۔ اسی طرح لینڈ اسکیپ موڈ پر نیوی گیشن ممکن ہوسکے گی جبکہ اور بھی کافی کچھ بہتر کیا جا رہا ہے۔ منی پلیئر (miniplayer) کمپنی نے منی پلیئر کو بھی بہتر بنایا ہے اور اب صارفین ویڈیوز دیکھتے ہوئے اسے ری سائز اور ایک سے دوسری جگہ منتقل کر سکیں گے تاکہ وہ دیگر کام بھی کرسکیں۔اس نئے منی پلیئر کے ذریعے آپ ویڈیوز دیکھتے ہوئے ویب براؤزنگ کرسکیں گے جبکہ پلے بیک کو متاثر کیے بغیر مزید ویڈیوز کو بھی ایڈ کرسکیں گے۔ پلے لسٹس کمپنی کی جانب سے Collaborative پلے لسٹ نامی فیچر متعارف کرایا گیا ہے تاکہ صارفین اپنے دوستوں اور خاندان کو لنکس یا کیو آر کوڈز (ٹی وی پر) کے ذریعے اکٹھے پلے لسٹس بناسکیں۔ان پلے لسٹس کے لیے آرٹی فیشل انٹیلی جنس (اے آئی) تصاویر کو تھمب نیل فوٹو کے طور پر استعمال کیا جاسکے گا۔ سلیپ ٹائمر یہ فیچر پہلے ماہانہ فیس ادا کرنے والے صارفین کو دستیاب تھا مگر اب اسے تمام صارفین کے لیے متعارف کرایا جا رہا ہے۔اس فیچر کے ذریعے صارفین ایک مخصوص دورانیے کو سیٹ کر سکیں گے اور ویڈیوز اس وقت پر خودکار طور پر رک جائیں گی۔آپ 10 منٹ، 15 منٹ، 20 منٹ، 30 منٹ، 45 منٹ، 60 منٹ یا ویڈیو کے اختتام تک کا دورانیہ سیٹ کرسکیں گے۔ ٹی وی پر یوٹیوب انٹرفیس کو ری ڈیزائن کر دیا گیا کمپنی کی جانب سے ٹی وی پر یوٹیوب ایپ کے انٹرفیس کو ری ڈیزائن کرنے کا اعلان کیا گیا ہے۔کمپنی کے مطابق نئے انٹرفیس سے صارفین کے لیے ویڈیوز دیکھنے کا تجربہ بہتر ہوگا جبکہ ٹی وی پر شارٹس دیکھنے کے لیے بھی نئے انٹرفیس کو متعارف کرایا جا رہا ہے۔ ","science"
"239","ایپل کی جانب سے نیا آئی پیڈ منی متعارف کروا دیا گیا","https://urdu.samaa.tv/2087323070","امریکی ٹیکنالوجی کمپنی ایپل کی جانب سے نیا آئی پیڈ منی متعارف کروا دیا گیا۔ رپورٹس کے مطابق ایپل نے 2021 میں لانچ کئے گئے سب سے چھوٹے ٹیبلٹ کا نیا ورژن ’ آئی پیڈ منی ‘ متعارف کر وا دیا ہے جس کے بارے کمپنی کی جانب سے کہا گیا کہ یہ گزشتہ ماڈل سے 30 فیصد زیادہ طاقتور ہے۔ کمپنی کی جانب سے 2023 میں لانچ کئے گئے آئی فون 15 پرو میں دیا جانا والا پروسیسر آئی پیڈ منی میں بھی دیا گیا ہے۔ 8.3 انچ کا ڈسپلے رکھنے والے آئی پیڈ منی کو ایپل پینسل پرو سورٹ بھی دی گئی ہے جبکہ صارفین کو 128 جی بی اسٹوریج بھی دستیاب ہوگئی۔ ٹیبلیٹ کے فرنٹ اور بیک پر 12، 12 میگا پکسل کے کیمرے ہیں اور وائی فائی 6 ای چپ اور یو ایس بی سی پورٹ پہلے سے زیادہ تیز ہوگی۔ کمپنی کے مطابق آئی پیڈ منی کی قیمت 499 ڈالرز سے شروع ہوگی اور یہ 23 اکتوبر سے مختلف ممالک میں دستیاب ہوگا۔","science"
"240","واٹس ایپ کے نئے فیچر نے دھوم مچا دی","https://urdu.samaa.tv/2087323040","واٹس ایپ گاہے بگاہے اپنی انٹرفیس کے ساتھ فیچرز کو بھی اپ ڈیٹ کرتا رہتا ہے تاہم اب ایک نئے فیچر کو جلد ہی متعارف کروانے جارہاہے جس سے ویڈیو دیکھنے کا تجربہ مزید بہتر اور کنٹرولز بہترین ہو جائیں گے ۔ واٹس ایپ iOS 24.20.78 اپ ڈیٹ کے لیے آفیشل چینج لاگ، جو ایپ اسٹور پر ڈاؤن لوڈ کے لیے دستیاب ہے، اس بات کا تذکرہ کرتا ہے کہ ویڈیوز میں اب پلے بیک کی رفتار کو ایڈجسٹ کرنے کی صلاحیت شامل ہوگی۔یہ پلے بیک آپشن تین اختیارات پیش کرے گا؛  نارمل، تیز (1.5x)اور مزید تیز ( 2.0x)۔ یہ خصوصیت صارفین کو اپنی ویڈیوز دیکھنے کے تجربے کو اپنی ترجیحات اور وقت کی پابندیوں کے مطابق دیکھنے کی اجازت دیتی ہے جس سے صارفین وقت بچانے کے لیے طویل ویڈیوز کو تیز کرنے کا انتخاب کر سکتے ہیں۔اسپیڈ کنٹرول کا آپشن آسان رسائی کے لیے پروگریس بار کے ساتھ رکھا گیا ہے۔ آفیشل چینج لاگ میں یہ بھی بتایا گیا ہے کہ واٹس ایپ بڑے پیمانے پر ویڈیوز کے لیے پکچر ان پکچر فیچر متعارف کر رہا ہے جس سے صارفین ویڈیو ونڈو کا سائز تبدیل کر سکتے ہیں اور اسے اسکرین کے گرد گُھما سکتے ہیں، یہ سب پلے بیک بار کے ساتھ موجود بٹن کے ساتھ ہے۔","science"
"241","ٹک ٹاک نے دوسری سہ ماہی کیلئے کمیونٹی گائیڈ لائنزانفورسمنٹ رپورٹ جاری کردی","https://urdu.samaa.tv/2087323021","ٹک ٹاک نے2024ءکی دوسری سہ ماہی کے لیےکمیونٹی گائیڈ لائنز انفورسمنٹ رپورٹ جاری کردی۔ یہ سہ ماہی رپورٹ پلیٹ فارم کی کمیونٹی گائیڈ لائنز کی خلاف ورزی کرنے پر رپورٹنگ کی مدت کے دوران حذف کے گئے کانٹنٹ اور اکاؤنٹس میں شفافیت کا جائزہ بھی فراہم کرتی ہے۔ اس سہ ماہی رپورٹ میں انکشاف کیا گیا ہے کہ رپورٹنگ کے حالیہ عرصے میں پاکستان میں ٹک ٹاک سے تین کروڑ سے زیادہ ویڈیوز کو حذف کیا گیا،اِن میں سے 99.5 فیصد ویڈیوز کو صارفین کی جانب سے رپورٹ کرنے سے پہلے ہی حذف کر دیا گیا جبکہ 97 فیصد کو 24 گھنٹوں کے اندر حذف کر دیا گیا۔۔ جاری کردہ اعلامیے کے مطابق ٹک ٹاک پر روزانہ ایک ارب سے زائد افراد کے وزٹ کرنےاور لاکھوں کانٹنٹ  پوسٹ کیے جانے کے ساتھ ، پلیٹ فارم خودکار اعتدال پسندی کی ٹیکنالوجی کو ترجیح دینے اور اس میں اضافہ کرنے کا سلسلہ جاری رکھے ہوئے ہے۔ سنہ2024ء کی دوسری سہ ماہی میں ، پلیٹ فارم نے مجموعی طور پر 178,827,465 سے زیادہ ویڈیوز کو حذف کیا۔ اِن میں سے 144,430,133 کو آٹومیشن کے ذریعےحذف کیا گیا،جس سے پلیٹ فارم کی جانب سے رئیل ٹائم میں نقصان دہ کانٹنٹ کو ختم کرنے کے لیے اپنی ڈیٹیکشن ٹیکنالوجی کے جدید استعمال کی نشاندہی ہوتی ہے۔ ٹک ٹاک کا دعویٰ ہے کہ اب ٹک ٹاک 98 فیصد فعال تشخیص کی شرح کے ساتھ صارفین کو اس کا سامنا کرنے سے پہلے نقصان دہ کانٹنٹ کو حذ ف کرنے میں پہلے سے کہیں زیادہ مؤثر ہے۔ رپورٹ میں بحال شدہ ویڈیوز کی تعداد میں 50 فیصد کمی پر بھی روشنی ڈالی گئی ہے، جس سے  ٹک ٹاک کے کانٹنٹ  میں اعتدال کے نظام کی درستگی اور تاثیر کو تقویت ملتی ہے","science"
"242","فوت ہو جانے والے افراد کے نام پر جاری سمز کی بندش شروع","https://urdu.samaa.tv/2087323011","پاکستان ٹیلی کمیونیکیشن اتھارٹی ( پی ٹی اے ) نے فوت ہوجانے والے افراد کے نام پر جاری سمز کی بندش شروع کردی۔ غیرقانونی سمز کے خلاف پی ٹی اے کے ایکشن کے تحت فوت ہوجانے والے افراد کے نام پر جاری سمز کی بندش کا آغاز کر دیا گیا ہے۔ ترجمان پی ٹی اے کے مطابق 15 اکتوبر تک دی گئی ڈیڈلائن ختم ہونے پر سمز بند کی جارہی ہیں اور ڈیڈ لائن میں توسیع نہیں کی گئی ۔ ترجمان نے بتایا کہ فوت ہوجانے والے افراد کے نام پر جاری سمز کی بندش ایک سال کے دوران مرحلہ وار کی جائے گی۔ سمز نادرا سے ملنے والے ریکارڈ کی روشنی میں بند کی جارہی ہیں۔","science"
"243","سکھر: کیلے کے پتوں سے گیس اور بجلی بنانے کیلئے پلانٹ لگانے کے منصوبے کا افتتاح","https://urdu.samaa.tv/2087322844","سکھر میں کیلے کی فصل اُترنے کے بعد کیلے کے درخت، پتوں اور باقیات سے گیس، بجلی، کھاد اور دھاگہ بنانے کیلئے میں ڈسٹرکٹ کونسل، نیشنل ٹیکسٹائل یونیورسٹی اور برطانیہ کی یونیورسٹی کے اشتراک سے پلانٹ لگانے کے منصوبے کا افتتاح کیا گیا۔ سکھر کے تعلقہ صالح پٹ میں کیلے کی فصل اُترنے کے بعد  باغات میں موجود کیلے کے درخت، تنے اور کیلے کے پتوں کی باقیات سے گیس  اور دھاگہ بنانے کیلئے   ضلع کونسل سکھر،  یو کے کی نارتھ مبیریا یونیورسٹی  اور نیشنل ٹیکسٹائل یونیورسٹی فیصل آباد کے مشترکہ تعاون سے پلانٹ لگائے جارہے ہیں۔ اس حوالے سے منعقدہ تقریب میں برطانیہ سے ڈاکٹر جان آرتھر،نیشنل یونیورسٹی فیصل آباد سے ڈاکٹر یاسر نواب سمیت علاقے کے زمینداروں اور کسانوں نے شرکت کی، علاقے کے کسانوں نے منصوبے کو سراہتے ہوئے کہا کہ ہمیں اس منصوبے سے بہت فائدہ ہوگا۔ مقامی کسانوں کا کہنا ہے کہ ہم بہت خوش ہیں اس منصوبے سے ہمیں بہت فائدہ ہوگا ہم پہلے کیلے کی فصل کاٹ کر باقیات پھینک دیتے تھے اب اس دھاگہ اور گیس بجلی بنے گی۔ کیلے کے درخت کی باقیات سے دھاگہ، بجلی، اور کھاد بنانے سے علاقے کے کسانوں کو نہ صرف مالی فائدہ ہوگا بلکہ کیلے اس علاقے میں پانچ سو ایکڑ سے زائد کاشت ہونے والی فصل میں بھی اضافہ ہوگا۔","science"
"244","پی ٹی اے نے نئے موبائل فون خریدنے والے شہریوں کو خبردار کردیا","https://urdu.samaa.tv/2087322730","پاکستان ٹیلی کمیونیکیشن اتھارٹی ( پی ٹی اے ) کی جانب سے نئے موبائل فون خریدنے والے شہریوں کو خبردار کردیا گیا۔ فوٹو اینڈ ویڈیو شیئرنگ پلیٹ فارم انسٹاگرام پر پی ٹی اے کی جانب سے صارفین کیلئے انتباہ جاری کیا گیا جس میں انہیں موبائل خریدتے وقت محتاط رہنے کی ہدایت کی گئی۔  A post shared by PTA (@ptaofficialpk)  پی ٹی اے کی جانب سے کہا گیا کہ موبائل ہمیشہ قابل اعتماد ذرائع سے خریدیں اور اس بات کو یقینی بنائیں کہ فون کی وارنٹی ہے۔ پیغام میں کہا گیا کہ نیا موبائل خریدتے وقت ڈبے پر پی ٹی آئی کی سٹیمپ بھی چیک کریں اور اپنے فون کی تصدیق آفیشل ویب سائٹ https://dirbs.pta.gov.pk/ سے کریں۔ پی ٹی اے کی جانب سے موبائل کا آئی ایم ای آئی نمبر چیک کرنے کے لیے 8484 پر ٹیکسٹ میسج کرنے کا بھی کہا گیا۔","science"
"245","میکلارن نے دنیا کی تیز ترین گاڑیوں کو ٹکر دینے کیلئے اپنی ’ہائپر کار ‘میدان میں اتار دی","https://urdu.samaa.tv/2087322656","سپورٹس کار کی دنیا میں تہلکہ برپا کرنی والی ’ میکلارن ‘ نے اپنی نئی ’ ہائپر کار‘ W1 میدان میں اتار دی ہے جس کی قیمت 2 ملین پاونڈ رکھی گئی ہے ، گاڑی کو P1 کا جانشین قرار دیا جارہاہے ۔ W1، برطانوی لگژری کار ساز کی تیسرا '1' ماڈل ہے، جس میں F1 اور P1 ماڈلز شامل تھے۔ یہ کار اتنی تیز رفتار ہوگی کہ 0 سے 186 میل فی گھنٹہ کی رفتار محض 13 سیکنڈ سے کم وقت میں حاصل کرے گی۔ میکلارن نے اس کار کے صرف 399 یونٹس تیار کرنے کا اعلان کیا ہے، لیکن بدقسمتی سے اگر آپ اس شاندار گاڑی کو خریدنا چاہتے ہیں تو آپ دیر کر چکے ہیں کیونکہ تمام یونٹس پہلے ہی فروخت ہو چکے ہیں۔ W1 کو حقیقی معنوں میں P1 کا جانشین سمجھا جا رہا ہے، جسے 2013 میں لانچ ہونے والے ہائپر کارز ""ہولی ٹرینیٹی"" کا حصہ سمجھا جاتا ہے، جن میں LaFerrari اور Porsche 918 Spyder بھی شامل تھیں۔ P1، لیجنڈری F1 کی جانشین تھی ، جسے معروف ڈیزائنر گورڈن مرے نے ڈیزائن کیا تھا۔ W1 میکلارن کی اب تک کی سب سے تیز رفتار کار ہوگی، جو Senna اور Speedtail جیسے ماڈلز سے بھی زیادہ تیز ہوگی۔ اس کار کا وزن 1,399 کلوگرام ہے، اس میں فارمولا 1 ایروڈائنامکس اور ایک نیا ٹوئن ٹربو 4-لیٹر V8 ہائبرڈ انجن نصب کیا گیا ہے،جو 1258 ہارس پاور پیدا کرتا ہے، جو میکلارن کی تاریخ کا سب سے طاقتور انجن ہے ۔  یہ شاندار کار 0 سے 62 میل فی گھنٹہ کی رفتار محض 2.7 سیکنڈ میں اور 0 سے 124 میل فی گھنٹہ کی رفتار 5.8 سیکنڈ میں طے کرتی ہے۔ جبکہ 0 سے 186 میل فی گھنٹہ کی رفتار 12.7 سیکنڈ میں حاصل کرتی ہے۔بے پناہ کارکردگی کے باوجود، میکلارن کا دعویٰ ہے کہ یہ کار سڑک اور ٹریک دونوں پر یکساں طور پر آرام دہ ہے، اور اسے ہر موقع کے لیے موزوں سپر کار کہا گیا ہے۔ کار میں ڈرائیو موڈ سیلیکشن کی خصوصیت شامل ہے، جو مالکین کو Comfort، Sport اور Race موڈز کے درمیان انتخاب کرنے کی اجازت دیتا ہے ، جس میں ہر موڈ مختلف ڈرائیونگ حالات کے لیے بہترین ہے۔اس کار میں جدید ایروڈائنامکس کے ساتھ 350 گھنٹوں تک ونڈ ٹنل میں تجربات کیے گئے ہیں، جس کے نتیجے میں F1 سے متاثرہ انڈر فلور، ایرو سیل کاربن فائبر مونوکوک اور 3D پرنٹڈ سسپنشن تیار کیا گیا ہے۔اس گاڑی کی قیمت تقریباً 2 ملین  پاونڈ ہوگی، جس میں کسٹمائزیشن کی بنیاد پر قیمت میں تبدیلی ہو سکتی ہے۔","science"
"246","سام سنگ کا گلیکسی اے 16 فائیو جی متعارف","https://urdu.samaa.tv/2087322642","ساؤتھ کورین ملٹی نیشنل اسمارٹ فونز بنانے والی کمپنی سام سنگ کی جانب سے نیا فون گلیکسی اے 16 فائیو جی متعارف کروا دیا گیا۔ سام سنگ کی جانب سے گلیکسی اے 16 فائیو جی کو 6.3 انچ کی اسکرین اور 3 بیک کیمروں کے ساتھ لانچ کیا گیا ہے۔ فون کے پیچھے مین کیمرا 50 میگا پکسل جبکہ دوسرا 5 اور تیسرا 2 میگا پکسل کا کیمرا ہے جس میں آرٹیفیشل انٹیلی جنس (اے آئی) فیچرز موجود ہیں۔ فون کے فرنٹ پر 13 میگا پکسل سیفلی کیمرا ہے جس میں متعدد فیچرز اور اپڈیٹس ہیں۔ فون کی پاکستانی قیمت 75 ہزار روپے مقرر کی گئی ہے لیکن پاکستان میں لانچ کرتے وقت قیمت میں کمی ممکن ہے۔ کمپنی نے یہ بھی اعلان کیا کہ صارفین آئندہ 6 سال تک فون کی سافٹ ویئر اور سیکیورٹی اپڈیٹس حاصل کرتے رہیں گے۔","science"
"247","اسٹارلنک کو قواعدوضوابط پر پورا اترنے کی صورت میں لائسنس کا اجرا کیا جائے گا،پی ٹی اے","https://urdu.samaa.tv/2087322510","ترجمان پاکستان ٹیلی کمیونیکیشن اتھارٹی (پی ٹی اے) کا کہنا ہے کہ اسٹارلنک کو پاکستان میں سیٹلائٹ براڈبینڈ سروسزفراہمی کیلئے ابھی لائسنس جاری نہیں کیا گیا۔ ترجمان پی ٹی اے کے مطابق غیرملکی سیٹلائٹ آپریٹرز کو سروسز فراہمی کیلئے پاکستان اسپیس ایکٹویٹیز ریگولیٹری بورڈ کیساتھ رجسٹرڈ ہونا ضروری ہے، پی ایس اے آربی رجسٹریشن کے بعد ہی متعلقہ ادارے سروسز کی فراہمی کے لائسنس جاری کرتے ہیں۔ اعلامیے کے مطابق اسٹارلنک کو بھی پی ایس اے آربی کے ساتھ رجسٹریشن کا عمل مکمل کرنا ہوگا، اسٹارلنک کو تمام قواعدوضوابط پر پورااتر نے کی صورت میں لائسنس کا اجرا کیا جائے گا۔","science"
"248","یوٹیوب صارفین کیلئے بڑی خوشخبری آ گئی","https://urdu.samaa.tv/2087322495","یوٹیوب صارفین کیلئے ایک بڑی اپڈیٹ سامنے آئی ہے جس میں یوٹیوب نے اپنے شارٹس کی ٹائمنگ 1 منٹ سے بڑھا کر 3 منٹ کردی ہے۔ یوٹیوب نے اپنے شارٹس کی مدت کو بڑھا کر ٹک ٹاک کی طرح زیادہ سے زیادہ کرکے 3 منٹ کردیا ہے۔15 اکتوبر سے تخلیق کار صارفین 3 منٹ پر مبنی یوٹیوب شارٹس اپ لوڈ کر سکیں گے۔ یوٹیوب شارٹس کے پروڈکٹ مینجمنٹ کے ڈائریکٹر ٹوڈ شرمین نے ایک بلاگ پوسٹ میں لکھا کہ تبدیلی شارٹس پر اسٹوری شیئر کرنے کو مزید عمیق بنا دے گی۔ یہ تخلیق کاروں کی طرف سے سب سے زیادہ درخواست کردہ اپ ڈیٹ تھی، لہذا ہم یہ فیچر اپ ڈیٹ کے لیے مزید لچک فراہم کرنے پر پرجوش ہیں۔","science"
"249","ڈیٹا پروٹیکشن بل منظوری کیلئے پارلیمنٹ میں پیش نہ ہونے کی وجوہات سامنے آ گئیں","https://urdu.samaa.tv/2087322439","وزارت آئی ٹی ڈیڈ لائن گذرنے کے باوجود ڈیٹا پروٹیکشن بل منظوری کیلئے پارلیمنٹ میں پیش نہیں کرسکی ہے جس کی وجوہات سماء نیوز نے پتا لگالی ہیں ۔ ذرائع کے مطابق ایشیاء انٹرنیٹ کولیشن میں شامل بڑی کمپنیوں نے ڈیٹا پروٹیکشن بل پر تحفظات کا اظہار کیا ہے ، میٹا ،گوگل اور ایکس سمیت بڑی کمپنیوں نے بل کی کئی شقوں کو ناقابل قبول قراردیدیا ہے۔ اے آئی سی کے مطابق بل کی موجودہ شکل میں منظوری سےپاکستان میں غیرملکی سرمایہ کاری متاثرہوگی، ذرائع کا کہناہے کہ بین الاقوامی کمپنیاں پاکستان میں ڈیٹا سرور لگانے اورمزید سرمایہ کاری سے انکاری ہیں ، فیس بک اور یوٹیوب پاکستان سے اربوں روپے کمانے کے باوجود یہاں انفراسٹرکچر بڑھانے  سے گریزاں ہے ،کمپنیاں سکلڈ لیبر، تیز رفتار انٹرنیٹ اورسیکیورٹی کی ضمانت نہ ہونے کا جواز پیش کررہی ہیں ،فیس بک کے اعلٰی سطح کے وفد نے براہ راست وزیراعظم کو بھی اپنے تحفظات سےآگاہ کیا ہے۔ ذرائع کا کہناہے کہ بین الاقوامی کمپنیاں پاکستانی شہریوں کا ڈیٹا  باہر لے جانے پر پابندی کی بھی مخالف  ہیں، کمپنیوں نے ڈیٹا لوکلائزیشن کی شق ختم کرنے کی تجویز دے دی ،  کمپنیوں کا موقف ہے کہ ڈیٹا لوکلائزیشن سائبر سیکیورٹی کے خطرات کو بڑھا دے گی،کمپنیوں کا بل کے تحت بچے کی عمرکی حد 18 سال کی بجائے 13 سال  تک کرنےکا مطالبہ ہے ،کمپنیوں کو نیشنل کمیشن فار پرسنل ڈیٹا پروٹیکشن کے وسیع اختیارات پر بھی اعتراض ہے ۔ کمپنیوں نے تجویز دی ہے کہ کمیشن کو زیادہ سے زیادہ جرمانے عائد کرنے کی اختیار نہیں ہونا چاہیے۔","science"
"250","میٹا، گوگل اور ایکس نے ڈیٹا پروٹیکشن بل پر تحفظات کا اظہار کردیا","https://urdu.samaa.tv/2087322382","وزارت انفارمیشن ٹیکنالوجی ( آئی ٹی ) کی جانب سے ڈیٹا پروٹیکشن بل پارلیمنٹ میں پیش کیوں نہ کیا جاسکا ؟ سماء نے وجوہات کا پتہ لگا لیا۔ ذرائع کے مطابق ایشیا انٹرنیٹ کولیشن میں شامل بڑی کمپنیاں جیسے میٹا، گوگل، اور ایکس نے ڈیٹا پروٹیکشن بل کی موجودہ شکل پر تحفظات کا اظہار کیا ہے۔ کمپنیوں کا مؤقف ہے کہ اس بل کی منظوری سے پاکستان میں غیر ملکی سرمایہ کاری متاثر ہو سکتی ہے۔ ذرائع کا کہنا ہے کہ فیس بک اور یوٹیوب جیسے پلیٹ فارمز پاکستان سے اربوں روپے کمانے کے باوجود یہاں انفراسٹرکچر بڑھانے میں ہچکچاہٹ کا شکار ہیں، کمپنیاں سکلڈ لیبر، تیز رفتار انٹرنیٹ، اور سیکیورٹی کی عدم موجودگی کو اہم رکاوٹیں قرار دے رہی ہیں۔ بین الاقوامی کمپنیاں پاکستانی شہریوں کا ڈیٹا ملک سے باہر لے جانے پر پابندی کی بھی مخالف ہیں اور ڈیٹا لوکلائزیشن کی شق ختم کرنے کا مطالبہ کر رہی ہیں۔ کمپنیوں نے بل کے تحت بچوں کی عمر کی حد کو 18 سال سے کم کر کے 13 سال کرنے کا بھی مطالبہ کیا ہے۔ فیس بک کے اعلیٰ سطحی وفد نے وزیراعظم شہباز شریف کو براہ راست ان تحفظات سے آگاہ کیا۔","science"
"251","اوکاڑہ میں  البرق ای بزنس سنٹرز کا قیام","https://urdu.samaa.tv/2087322353","اوکاڑہ میں  البرق ای بزنس سنٹرز قیام کیے گئے،پاک فوج نے انفارمیشن ٹیکنالوجی کو قومی ترقی کے ہدف کے طور پر شناخت کیا۔ اس تناظر میں پاک فو ج نےاوکاڑہ میں نوجوانوں کو بااختیار بنانےکے لیےالبرق ای بزنس سینٹرز کا قیام کیا گیا،اوکاڑہ کینٹ میں آرمی چیف کے وژن کے مطابق قائم کئے گئے البرق ای بزنس سینٹر نےای لرننگ اور ای بزنس کی مہارتوں کو بڑھانے کے ذریعے  نوجوانوں کوکمائی کی طرف راغب کیا۔  24 جنوری سے اب تک 140 طلباء کواس پراجیکٹ کے تحت رہنمائی دی گئی جنہوں نے انفرادی طور پر 3ہزارڈالر سے زائد تک کی کمائی کی البرق ای بزنس سینٹر کے تحت طلباء کی جانب سے 15 سے زائد کمپنیاں لانچ کی گئیں جنہیں مزید ترقی کے لیےقومی اور بین الاقوامی کمپنیوں کیساتھ جوڑا جا رہا ہے۔ پاک فوج جہاں دیگر شعبوں کی ترقی کا باعث بن رہی ہےوہیں آئی ٹی کے شعبے میں بھی نمایاں ترقی نظر آرہی ہے،پاک فوج بالخصوص نوجوانوں اور طلبا کے بہتر مستقبل اور فلاح و بہبود کیلئے بھی ہرممکن کوششیں کررہی ہے۔ ای بزنس سینٹرز سےشروع کی گئی  140  اسٹارٹ اپ کمپنیوں کا ابتدائی منافع قابل ذکر ہے  جس سے نوجوانوں کے روزگارمیں اضافہ ہوا ہے۔ ای بزنس سینٹرز سےنہ صرف معاشی خوشحالی کی راہیں کھل رہی ہیں بلکہ ڈیجیٹل دور میں جدت اور خود انحصاری کے کلچر کو فروغ بھی مل رہا ہے","science"
"252","آئیڈیاز 2024 کے 12 ویں ایڈیشن کا ایکسپو سینٹر کراچی میں انعقاد","https://urdu.samaa.tv/2087322352","بین الاقوامی دفاعی نمائش اور سیمینار آئیڈیاز کے 12 ویں ایڈیشن کا ایکسپو سینٹر کراچی میں انعقاد کیا گیا۔ پاکستان کی ڈیفنس انڈسٹری کو بین الاقوامی سطح پر فروغ دینے کیلئے وزارت دفاع اور دفاعی پیداوار کے تحت ڈیفنس ایکسپورٹ پروموشن آرگنائزیشن ڈی ای پی او ہر دو سال بعد آئیڈیاز کے نام سے بین الاقوامی دفاعی نمائش اور سیمینار کا انعقاد کرتا ہے اس نمائش میں پاکستان میں مقامی طور پر تیار کردہ دفاعی سازوسامان کی نمائش کے ساتھ ساتھ دنیا بھر کی بڑی اور اہم دفاعی کمپنیاں بھی اپنے سازوسامان کی نمائش کرتی ہیں کراچی ایکسپو سنٹر میں 19 سے 22 نومبرتکIDEAS 2024 کا 12 واں ایڈیشن منعقد ہوگا جس میں بین الاقوامی دفاعی نمائش کنندگان، مندوبین، سیکورٹی تجزیہ کار اور اعلیٰ سطحی پالیسی منصوبہ ساز شرکت کریں گے دفاعی پیداوار اور برآمدات ایس آئی ایف سی کے ترجیحی شعبوں میں شامل ہیں گزشتہ چند برسوں میں پاکستان کی پبلک اور پرائیویٹ ڈیفنس انڈسٹریز نے دفاعی سازوسامان کی تیاری میں انتہائی مہارت حاصل کی ہے جو ڈیفنس انڈسٹری میں خود انحصاری کی طرف اہم سنگ میل ہے بین الاقوامی شراکت داروں کو اپنی دفاعی پیداوار کی نمائش کیلئے IDEAS 2024کی صورت میں بہترین پلیٹ فارم دستیاب ہے تقریب میں خطے کے اعلیٰ حکومتی عہدیدار، سفارتکار، چیمبرز آف کامرس کے صدور، تاجربرادری اور میڈیا سے منسلک افراد شرکت کرینگے","science"
"253","ایپل کا سستا ترین آئی فون آئندہ برس متعارف کرائے جانے کا امکان","https://urdu.samaa.tv/2087322313","امریکی ٹیکنالوجی کمپنی ایپل کا سستا ترین آئی فون ایس ای آئندہ برس متعارف کرائے جانے کا امکان ہے۔ بلومبرگ کی رپورٹ کے مطابق ایپل کے نئے آئی فون ایس ای کی تیاری پر کام جاری ہے جسے 2025 میں لانچ کیا جائے گا اور سیریز کا چوتھا آئی فون ہوگا۔ نئے ماڈل میں ایپل انٹیلی جنس نامی آرٹی فیشل انٹیلیجنس ماڈل پر مبنی فیچرز بھی موجود ہوں گے اور فیس آئی ڈی کے آپشن کا اضافہ کیا جائے گا جبکہ آئی فون 14 کی طرح ہوم بٹن نہیں ہوگا۔ رپورٹس کے مطابق 2022 کے آئی فون ایس ای 3 کی طرح فون میں 12 میگا پکسل کیمرا ہوگا یا اس بار زیادہ طاقتور کیمرا لگایا جائے گا اس بارے واضح نہیں ہے۔ ابھی آئی فون ایس ای 2022 ایپل کا سستا ترین فون ہے جس کی قیمت 429 ڈالرز ہے۔","science"
"254","گلگت بلتستان میں پہلے خلائی ایپلی کیشن اور ریسرچ سینٹر کا افتتاح","https://urdu.samaa.tv/2087322307","گلگت بلتستان میں پہلے خلائی ایپلی کیشن اور ریسرچ سینٹر کا افتتاح کردیا گیا۔ سپارکو حکام کے مطابق جدید ریسرچ سینٹر گلیشئرز پگھلنے کی نگرانی کرے گا ۔ اعلامیہ کے مطابق گلگت بلتستان کے وزیراعلیٰ  گلبر خان نے پاکستان کے پہلے خلائی تحقیقاتی مرکز کا افتتاح کیا ۔ سپارکو حکام کا کہنا ہے کہ یہ مرکزجی بی میں موسمیاتی تبدیلی اور گلیشیئر کے پگھلنے کی نگرانی کرے گا ۔ سینٹر گلگت میں ماحولیاتی، سماجی اور اقتصادی چیلنجز سے نمٹنے میں بھی مددگار ہوگا ۔ سینٹر کے قیام سے ماحولیاتی چیلنجز کی سیٹلائٹ نگرانی مضبوط بنائی جا سکے گی ۔ تحقیقاتی مرکز لینڈسلائیڈنگ کے متعلق ڈیٹا بھی فراہم کرے گا ۔ قدرتی آفات سے بچاؤ کیلئے بین الاقوامی  تحقیقاتی تنظیموں کےساتھ تعاون کرے گا۔ مقامی کمیونٹی کی حمایت کو مضبوط بنانے میں بھی اہم کردار ادا کرے گا ۔","science"
"255","پی ٹی اے نے سٹارلنک کو لائسنس جاری کرنے کا اصولی فیصلہ کرلیا","https://urdu.samaa.tv/2087322303","انٹرنیٹ کی سست رفتاری سے تنگ صارفین کے لیے اچھی خبرسامنے آئی ہے، پاکستان ٹیلی کمیونیکیشن اتھارٹی (پی ٹی اے) نے سٹارلنک کو لائسنس جاری کرنے کا اصولی فیصلہ کرلیا۔ تفصیلات کے مطابق پاکستان میں ہائی سپیڈ سیٹلائٹ انٹرنیٹ کی سہولت جلد ملنے کی امکانات روشن ہوگئے، پی ٹی اے نے سٹارلنک کو لائسنس جاری کرنے کا اصولی فیصلہ کرلیا۔ پی ٹی اے حکام کے مطابق سٹارلنک کا لائسنس تیارہے صرف سیکیورٹی کلیئرنس باقی ہے، سیکیورٹی کلیئرنس ملتے  ہی سٹارلنک کو لائسنس جاری کردیا جائے گا، سٹارلنک کو پاکستان میں سروس کی فراہمی کیلئے سپارکو سے کمرشل معاہدہ کرنا پڑے گا۔ پی ٹی اے کے مطابق سٹارلنک کو سپارکو سے کمرشل معاہدہ بھی پی ٹی اے میں جمع کرانا پڑے گا ، پاکستان میں سٹارلنک کی سروس ایک سال سے کم عرصہ کے دوران شروع ہوجائے گی، سیٹلائٹ انٹرنیٹ سے ملک بھر میں ہر شہری کو انٹرنیٹ کی سہولت مل سکے گی۔ ","science"
"256","فائیو جی اسپیکٹرم کی نیلامی آئندہ سال ہوگی، سیکرٹری آئی ٹی","https://urdu.samaa.tv/2087322243","سیکرٹری آئی ٹی نے قائمہ کمیٹی کو بریفنگ میں بتایا ہے کہ ملک میں فائیو جی اسپکٹرم کی نیلامی آئندہ سال ہوگی جبکہ  قائمہ کمیٹی نے لیز یا کرائے پر دی گئی پی ٹی سی ایل کی تمام پراپرٹیز کی تفصیلات طلب کرلیں  ہیں ۔ تفصیلات کے مطابق سید امین الحق کی زیرصدارت قومی اسمبلی کی آئی ٹی کمیٹی کا اجلاس ہوا۔ سیکرٹری آئی ٹی نے بریفنگ میں بتایا فائیو جی اسپیکٹرم کی نیلامی آئندہ سال ہوگی۔فائیو جی کے لیے کنسلٹنٹ کی خدمات لی گئی ہیں۔ کنسلٹنٹ بتائے گا کہ کتنے لائسنس نیلام ہوں گے اور کتنی کمپنیوں کو اسپیکٹرم ملے گا۔ سیکرٹری نے بتایا کوشش کررہے ہیں جلد سے جلد ہمیں لائسنس مل جائے چند ایریاز میں جلد سروس شروع کردینگے۔ فائیو جی کے لیے ٹیلی کام کمپنیز نے آلات اپ گریڈ کرنے پر غور شروع کردیا ہے۔اجلاس کے دوران رکن کمیٹی ڈاکٹرمختاربھرتھ نے سوال اٹھایا کہ پی ٹی سی ایل نے کتنی پراپرٹیز لیز پر دے رکھی ہیں۔پی ٹی سی ایل کی زمین پر پٹرول پمپ اور پلازے بنے ہوئے ہیں۔ پی ٹی سی ایل حکام نے بتایا پی ٹی سی ایل کے باسٹھ فیصد شیئرحکومت اور چھبیس  فیصد اتصالات گروپ کے پاس ہیں۔ قائمہ کمیٹی نے پی ٹی سی ایل کی لیز یا کرائے پر دی گئی تمام پراپرٹیز کی تفصیلات طلب کرلیں۔","science"
"257","اکتوبر کے آخر تک سلو انٹرنیٹ کا مسئلہ ختم ہوجائے گا، چیئرمین پی ٹی اے","https://urdu.samaa.tv/2087322235","چیئرمین پاکستان ٹیلی کمیونیکیشن اتھارٹی (پی ٹی اے) میجر جنرل (ر) حفیظ الرحمان کا کہنا ہے کہ پی ٹی اے کے پاس انٹرنیٹ سلوکرنےکی کوئی صلاحیت نہیں۔ اکتوبر کے آخر تک سلو انٹرنیٹ کا مسئلہ ختم ہوجائے گا۔ صحافیوں سے غیر رسمی گفتگو میں چیئرمین پی ٹی اے میجر جنرل (ر) حفیظ الرحمان نے کہا کہ 2023 میں بھارت میں 116 مرتبہ انٹرنیٹ بند ہوا پاکستان میں 7 مرتبہ بند ہوا، انٹرنیٹ کی بندش کا دفاع نہیں کرتا لیکن قومی سلامتی ترجیح ہے۔ چیئرمین پی ٹی اے نے کہا کہ اس مرتبہ 10 محرم کو موبائل سروس کم بند ہوئی ، صرف مخصوص وقت میں چند علاقوں میں انٹرنیٹ سروس بند ہوئی تھی ، بنگلہ دیش میں بھی انتخابات کے دوران موبائل سروس بند ہوئی ، ہر ملک کے اپنے سیکیورٹی حالات ہیں انٹیلیجنس رپورٹس پر بندش کا فیصلہ ہوتا ہے، سیکیورٹی حالات کے باعث پنجگور میں اس وقت موبائل ڈیٹا بند ہے۔ میجر جنرل (ر) حفیظ الرحمان نے مزید کہا کہ تمام سوشل میڈیا پلیٹ فارمز کو خط لکھا غیرقانونی مواد بندش کیلئےاے آئی کا استعمال کریں، ایکس "" کی بندش کا فیصلہ وفاقی حکومت کا ہے، وفاقی حکومت جب کہے گی "" ایکس "" کھول دیں گے ، ہماری "" ایکس "" سے شکایات کی شرح بہت زیادہ ہے۔ ایکس "" شکایات کے حل کے حوالے سے پیشرفت کرے تو"" ایکس "" کھول دیں گے۔ انہوں نے مزید کہا کہ بھارت میں 470 میگاہرٹس جبکہ پاکستان میں 274 میگاہرٹس اسپیکٹرم ہے، اسپیکٹرم کی کمی ہونا پی ٹی اے کی بھی کوتاہی ہے ، فائیو جی آکشن کے بعد کال ڈراپ ہونا ختم ہوجائے گی ، پاکستان میں ایک لاکھ ساٹھ ہزار کلومیٹر فائبر ہے ، بھارت نے 35 لاکھ کلومیٹر فائبر بچھائی ہے۔ 25 اپریل کو فائیو جی کی نیلامی کی جائے گی، فائیو جی اسپیکٹرم پر فور جی سروس کا معیار بھی بہترہوگا۔","science"
"258","پاکستان کا آئی ٹی سیکٹرجائیٹکس گلوبل ٹیک ایونٹ میں 2024 کی بہترین ٹیک ڈیسٹی نیشن بن گیا","https://urdu.samaa.tv/2087322221","ایس آئی ایف سی کے تعاون سےپاکستان کا آئی ٹی سیکٹر جائیٹکس گلوبل ٹیک ایونٹ میں 2024 کی بہترین ٹیک ڈیسٹی نیشن بن گیا پاکستان نےاکتوبرمیں منعقد ہونےوالےجائیٹکس گلوبل  ایونٹ کےآغازسےقبل ہی عالمی آئی ٹی ٹیکنالوجی کےمنظرنامے پر اپنے قدم جما لیے،یہ سنگ میل پاکستان کےآئی ٹی سیکٹرکی بڑھتی ہوئی کامیابیوں کے باعث ممکن ہوا۔ جائیٹکس گلوبل مشرق وسطیٰ،شمالی افریقہ اور جنوبی ایشیا کا سب سے بڑا ٹیکنالوجی ایونٹ ہے جوجدید اختراعات اورمصنوعی ذہانت  کی بنیاد پر معیشتوں کے مستقبل پر توجہ مرکوز کرتا ہے۔ یہ ایونٹ عالمی آئی ٹی ٹیکنالوجی سے متعلق ماہرین،سرمایہ کاروں اور کمپنیوں کو ایک پلیٹ فارم مہیاکرتا ہےجس سے بین الاقوامی سطح پر تعاون اور شراکت داری کی راہیں ہموار ہوتی ہیں۔ جائیٹکس گلوبل 2024 میں پاکستان سافٹ ویئرایکسپورٹ بورڈ اور ٹریڈ ڈویلپمنٹ اتھارٹی آف پاکستان حصہ لیں گےجس میں 80 سے زائد معروف کمپنیاں اور اسٹارٹ اپس شریک ہوں گے۔ یہ عالمی ٹیکنالوجی ایونٹ پاکستان جیسے ممالک کو اپنی صلاحیتیں دنیا کےسامنے پیش کرنے کا موقع فراہم کرے گا۔ پاکستان کےآئی ٹی شعبےمیں سالانہ  75 ہزار آئی ٹی گریجویٹس کا اضافہ ہو رہا ہے جو ایک مضبوط فری لانس کمیونٹی کے لئے بنیاد فراہم کرتے ہیں۔ کیرنی گلوبل لوکیشن انڈیکس کےمطابق پاکستان آئی ٹی کی آؤٹ سورسنگ کے لئےبہترین مقام ہےجو شمالی امریکہ کے مقابلے میں آپریشنل اخراجات میں 70 فیصد کمی پر آئی ٹی خدمات فراہم کرتا ہے۔ ایس آئی ایف سی کی انتھک محنت کے باعث پاکستان کی آئی ٹی انڈسٹری معاشی ترقی اور جدت   کی راہ پر گامزن ہے۔","science"
"259","انٹرنیٹ تک بلاتعطل رسائی کےلیے پاکستان ٹیلی کمیونیکیشن اتھارٹی کا بڑا فیصلہ","https://urdu.samaa.tv/2087322212","انٹرنیٹ تک بلاتعطل رسائی کےلیے پاکستان ٹیلی کمیونیکیشن اتھارٹی (پی ٹی اے) کی جانب سے آئی پی اور وی پی این کی رجسٹریشن جاری ہے۔ پاکستان ٹیلی کمیونیکیشن اتھارٹی نے فری لانسرز، کاروباری اداروں ، غیرملکی سفارت خانوں کووی پی این رجسٹریشن کی  پیشکش کی ہے، آئی پی اور وی پی این رجسٹریشن سے انٹرنیٹ سروسز تک بلا تعطل رسائی حاصل ہوگی۔ حکام کا کہنا ہے کہ غیرملکی مشنز فوری طور پر اپنا وی پی این ، پی ٹی اے کے ساتھ رجسٹرڈ کرائیں، رجسٹریشن کا عمل انٹرنیٹ فراہم کنندہ کی تصدیق کے بعد دو سے تین دن میں مکمل ہوجائے گا، وی پی این رجسٹریشن کے لیے کوئی فیس نہیں ہے۔ پانچ یا اس سے زیادہ آئی پی ایڈریس کی صورت میں آئی پی وائٹ لسٹنگ کی فیس لاگو ہوگی، بیرون ملک موجود سرور جن کے صارفین پاکستان میں ہیں کا رجسٹرڈ ہونا بھی ضروری ہے۔","science"
"260","پی ٹی اے نے ایس اے پی بزنس ون کا آغاز کر دیا","https://urdu.samaa.tv/2087322195","پاکستان ٹیلی کمیونیکیشن اتھارٹی ( پی ٹی اے ) نے ایس اے پی بزنس ون کا آغاز کر دیا۔ ترجمان پی ٹی اے کے مطابق ایس اے پی بزنس ون کے نفاذ سے ورک فلو میں بہتری اور ڈیٹا مینجمنٹ کے فروغ میں مدد ملے گی اور پی ٹی اے نمایاں طور پر ریگولیٹری اتھارٹی کی حیثیت سے ابھر کر سامنے آئے گا۔ ترجمان کا کہنا تھا کہ یہ نظام ٹیلی کام شعبہ میں آپریشنل کارکردگی کی بہتری اورڈیجیٹل تبدیلی کی توسیع کی جانب اہم پیش رفت ہے۔ اس حوالے سے چیئرمین پی ٹی اے میجرجنرل (ر) حفیظ الرحمان کا کہنا تھا کہ آپریشنزکی بہتری کے ذریعے گورننس کو مزید مضبوط کیا جا رہا ہے۔ سی ای او ایبیکس کنسلٹنگ کے مطابق آپریشنل سطح پر معاونت کے حوالے سے اداروں کیلئےجدید سلوشنز فراہم کرتے رہیں گے۔","science"
"261","پاکستان کی آئی ٹی برآمدات 2028 تک 10 سے 18 بلین ڈالر تک بڑھنے کی پیش گوئی","https://urdu.samaa.tv/2087322160","ایس آئی ایف سی کی سہولت کاری کےباعث اوورسیز انویسٹرزچیمبر آف کامرس  نے ٹیک فیسٹیول آئی ٹی سی این ایشیا میں پاکستان کے آئی ٹی اور ٹیلی کام کے شعبوں میں ترقی کے لیے اپنے عزم کا اعادہ کیا۔ اوورسیز انویسٹرزچیمبرآف کامرس اپنےپلیٹ فارم کےذریعےپاکستان کے آئی ٹی شعبےمیں بین الاقوامی سرمایہ کاروں کے لیے کاروبارکے مواقع فراہم کرتا ہے جبکہ آئی ٹی سی این ایشیا ایونٹ آئی ٹی کمپنیوں کو اپنی جدید مصنوعات پیش کرنے کا موقع فراہم کرنے کے ساتھ ساتھ مختلف شعبوں میں ڈیجیٹل تبدیلی کی اہمیت کوبھی اجاگر کرتا ہے۔ اوورسیز انویسٹرزچیمبر آف کامرس کی 200 سے زائد ملٹی نیشنل کمپنیوں کی نمائندگی اور ملک کی اقتصادی ترقی میں کردارکو سراہا گیا پاکستان کی آئی ٹی برآمدات 2028 تک 10 سے 18 بلین ڈالر تک بڑھنے کی پیش گوئی ہے جبکہ آئی ٹی صنعت کی سالانہ ترقی 6 بلین ڈالر تک بڑھ سکتی ہے۔ مزید برآں 2030 تک ڈیجیٹلائزیشن کے ذریعے 35 بلین ڈالر کی اقتصادی صلاحیت پیدا کرنے کی قابلیت موجود ہے جو ایک مثبت پیشرفت ہے آئی ٹی کے شعبے میں درپیش مسائل کے حل کے لیے  مصنوعی ذہانت، سائبر سیکیورٹی، انفراسٹرکچر کی بہتری، اور مسلسل سرمایہ کاری و پالیسی معاونت کو یقینی بنانے کے لیے مخصوص شعبوں میں مہارت کے فقدان کو کم کرنا ضروری قرار دیا گیا۔ معاشی چیلنجزپرقابو پانے اورپاکستان کی آئی ٹی انڈسٹری کی مکمل صلاحیتوں کے فروغ کے لیے حکومت ،نجی شعبے اور تعلیمی اداروں کے درمیان مسلسل تعاون کو اہمیت دی گئی پاکستان میں انٹرنیٹ اوراسمارٹ فون کے استعمال میں متاثر کن پیشرفت ہوئی ہے اور ملٹی نیشنل کارپوریشنز نےملک کے آئی ٹی منظرنامے میں جدت اور بہترین طریقوں کو لانے میں کلیدی کردار ادا کیا ہے۔ آئی ٹی کےشعبے میں سرمایہ کاری کو ترجیح دینا عالمی سرمایہ کاروں کو یہ پیغام دیتا ہےکہ پاکستان نہ صرف کاروباری مواقع فراہم کرتا ہے بلکہ جدت اور ترقی کے لیے بھی ایک سازگار ماحول  بھی مہیا کرتا ہے۔ ایس آئی ایف سی اور آئی ٹی سی این ایشیا کےذریعےفراہم کردہ نیٹ ورکنگ کےمواقع کاروباری افراد، حکومتی نمائندوں، اور سرمایہ کاروں کے درمیان شراکت داری کو فروغ دیتے ہیں جو مارکیٹ میں ان کی موجودگی کو مضبوط کرتا ہے۔","science"
"262","آئی فون خریدنے کے خواہشمندوں کیلئے اہم خبر آ گئی","https://urdu.samaa.tv/2087322099","آئی فونز دنیا بھر میں سب سے زیادہ فروخت ہونیوالے سمارٹ فونز ہیں  اور یہ گیجٹ نہ صرف نت نئے فیچرز سے بھرپور ہے بلکہ کئی لوگوں کیلئے status symbol کی بھی نمائندگی کرتا ہے۔ لیکن آئی فون کی بڑھتی مانگ کے سبب ایک ہی جیسے دکھنے والے آئی فون کے جعلی ماڈلز بھی مارکیٹس میں فروخت ہورہے ہیں۔اگر آپ بھی ایپل اسٹور کے علاوہ عام مارکیٹ سے آئی فون خریدنے کا ارادہ رکھتے ہیں تو یقیناً یہ خطرہ آپ کیلئے بھی موجود ہے۔ آج کچھ ایسی ٹپس  بتانے جارہے ہیں جو آپ کو آئی فون خریدتے وقت اس کے اصلی یا نقلی ہونے کی پہچان بتائے گی ۔ پیکجنگ اور دیے جانے والے لوازمات آئی فون خریدتے وقت اس کی پیکجنگ اور  اس کے ساتھ دیے جانے والے  دیگر لوازمات کی بھی جانچ کریں۔ ایپل کمپنی اپنی پیکجنگ کے حوالے سے جانی جاتی ہے لہٰذا خریدتے وقت خیال رکھیں کہ آئی فون باکسز مضبوط ہونے کے ساتھ ساتھ ہائی کوالٹی تصاویر اور پرنٹنگ کے ساتھ ہو جو کہ ایپل کی پہچان ہے،  ساتھ ہی یہ بھی خیال رکھیں باکس کے اندر موجود لوازمات ایپل کے ہی ہوں۔ سیریل نمبر اور IMEI کی تصدیق کریں ہر اسمارٹ فون کی طرح آئی فون کا بھی ایک منفرد سیریل نمبر اور انٹرنیشنل موبائل ایکوئپمنٹ آئیڈینٹی (IMEI) نمبر ہوتا ہے۔سیریل نمبر کی تلاش کرنے کیلئے سیٹنگ میں جاکر General اور About میں جائیں، اس کے بعد ایپل کے چیک کوریج پیج پر جاکر سیریل نمبر درج کریں، اگر آپ کا آئی فون اصلی ہے تو ویب سائٹ آپ کے آئی فون کا  ماڈل، وارنٹی اسٹیٹس  اور دیگر متعلقہ معلومات فراہم کردے گی ۔ دوسری جانب IMEI معلوم کرنے کیلئے  آئی فون پر #06# *ڈائل کریں جو نمبر ظاہر ہو اس کا موازنہ باکس اور سم ٹرے پر درج IMEI نمبر  سے  کریں ان نمبروں کا ایک جیسا ہونا ضروری ہے۔ کوالٹی چیک کریں آئی فون خریدتے وقت اس کی باڈی کی جانچ کریں  جس آئی فون کو آپ خرید رہے ہیں اس کے بٹن مضبوط ہونے چاہئیں، آئی فون کے عقب میں ایپل کا لوگو بالکل سیدھا دکھائی دے، آئی فون کی اسکرین کا سائز، ڈسپلے کا معیار اور وزن ایپل کے ماڈل جیسا ہونا چاہیے۔ نقلی آئی فونز کی باڈی میں  ماڈل کے rough کنارے، غلط لوگو یا ڈھیلے بٹن باآسانی محسوس کیے جاسکتے ہیں۔ ایپل سروس سینٹر کا وزٹ کریں اگر آپ کو کوئی شبہ ہو تو  آپ  اپنے آئی فون کی جانچ  کیلئے ایپل سروس سینٹر کا وزٹ بھی کرسکتے ہیں جہاں موجود  ماہرین سے اس کی جانچ کروائی جاسکتی ہے۔","science"
"263","پاکستانیوں نے کتنے کروڑ ڈالر موبائل فونز پر خرچ کیے؟","https://urdu.samaa.tv/2087321957","موبائل فونز کی درآمدات میں جاری مالی سال کے پہلے دوماہ میں سالانہ بنیادوں پر کمی ریکارڈ کی گئی ہے۔ پاکستان بیوروبرائے شماریات کے اعدادوشمارکے مطابق مالی سال کے پہلے دوماہ میں موبائل فونز کی درآمدات پر7.058ملین ڈالرزرمبادلہ خرچ ہواجوگزشتہ مالی سال کی اسی مدت کے مقابلہ میں 18فیصدکم ہے۔ گزشتہ مالی سال کی اسی مدت میں موبائل فونز کی درآمدات پر8.314ملین ڈالرز رمبادلہ خرچ ہواتھا۔ اگست میں 4.38ملین ڈالرمالیت کے موبائل فونز درآمدکئے گئے ، جولائی میں موبائل فونز کا درآمدی بل 2.67ملین ڈالر اورگزشتہ سال اگست میں 4.97ملین ڈالرتھا، مالی سال 2024میں 65.63ملین ڈالرمالیت کے موبائل فونزدرآمد کئے گئے تھے۔ واضح رہے کہ جاری مالی سال کے پہلے دوماہ میں ٹیلی کام گروپ کی مجموعی درآمدات کاحجم 393.263ملین ڈالرریکارڈکیاگیاہے جوگزشتہ مالی سال کی اسی مدت کے 227.26ملین ڈالرکے مقابلہ میں 73فیصدزیادہ ہے۔","science"
"264","ایپل نے آئی فون 16 پرو میکس قسطوں پر بھی دینے کا اعلان کر دیا","https://urdu.samaa.tv/2087321795","ایپل نے اپنا جدید ترین نیا آئی فون 16 فروخت کیلئے مارکیٹ میں اتار دیاہے اور آپ کو بتاتے چلیں کہ کمپنی نے یکمشت قیمت ادا نہ کرپانے والوں کیلئے آسان قسطوں کی سہولت بھی متعارف کروا دی ہے ۔ تفصیلات کے مطابق آئی فون 16 پرو میکس ،   آئی فون 16 پرو جتنا ہی طاقتور اور جدید ہے، تاہم ان دونوں میں سب سے بڑا فرق ان کے سائز کا ہے۔آئی فون 16 پرو میکس کا اسکرین سائز 6.9 انچ ہے جبکہ آئی فون 16 پرو کا اسکرین سائز 6.3 انچ اور بیس ماڈل آئی فون 16 کا اسکرین سائز 6.1 انچ ہے۔ آئی فون 16 پرو میکس کا انسٹالمنٹ پلان آئی فون 16 پرو میکس 256GB کی قیمت 1,199 ڈالر ہے جبکہ 512GB اور 1TB اسٹوریج کی قیمتیں بالترتیب 1,399 اور 1,599  ڈالر ہیں۔ ایپل کی آفیشل ویب سائٹ کے مطابق جو صارفین آئی فون پرو میکس یکمشت قیمت ادا کر کے خریدنے کی صلاحیت نہیں رکھتے وہ اسے 2 سالوں کی آسان اقساط پر بھی حاصل کر سکتے ہیں ، دو سالہ منصوبے کے تحت، آئی فون 16 پرو میکس 256GB کے لیے ماہانہ قسط  49.95 ڈالر  ہوگی جبکہ آئی فون 16 پرو 512GB کے لیے 58.29 ڈالر ہوگی۔ اسی طرح، آئی فون 16 پرو میکس 1TB کی ماہانہ قسط 66.6 ڈالر ہوگی۔ آئی فون پرومیکس کی خصوصیات اس میں سپر ریٹینا XDR ڈسپلے کے ساتھ پرو موشن ٹیکنالوجی بھی شامل ہے اور ہمیشہ آن ڈسپلے کی خصوصیت بھی موجود ہے۔آئی فون 16 پرو میکس A18 پرو چپ سے چلتا ہے، جس میں 6 کور CPU، 6 کور GPU اور 16 کور نیورل انجن شامل ہیں جو ایپل کی انٹیلیجنس کو ایک نئی سطح پر لے جاتے ہیں۔ آئی فون 16 پرو میں گریڈ 5 ٹائٹینیم ڈیزائن ہے جس میں ایک نیا، بہتر مائیکروبلاسٹڈ فنش ہے۔ ٹائٹینیم ان دھاتوں میں سے ایک ہے جن کی طاقت اور وزن کا تناسب سب سے زیادہ ہے، جس کی وجہ سے یہ ماڈلز بے حد مضبوط اور حیرت انگیز حد تک ہلکے ہیں۔نئے 48MP فیوژن کیمرے اور دوسری جنریشن کے کواڈ پکسل سینسر کے ساتھ، آئی فون 16 پرو آپ کو ویڈیو موڈ میں 4K 120 fps ڈولبی ویژن یا سلو مو میں ویڈیو ریکارڈ کرنے دیتا ہے۔","science"
"265","ٹک ٹاک میں ایک نئے کارآمد فیچر "" ڈیلیٹ اینڈ ری ایڈٹ"" کا اضافہ","https://urdu.samaa.tv/2087321752","ٹک ٹاک میں ڈیلیٹ اینڈ ری ایڈٹ نامی اس فیچر متعارف کرایا گیا ہے، جس کے ذریعے صارفین ایپ میں کسی ویڈیو کو ڈیلیٹ کیے بغیر اسے ایڈٹ کرسکیں گے۔ رپورٹ کے مطابق ڈیلیٹ اینڈ ری ایڈٹ ایسے صارفین کے لیے بہت کارآمد فیچر ہوگا جو براہ راست ٹک ٹاک میں ویڈیوز بنانے اور ایڈٹ کرنے کو ترجیح دیتے ہیں۔ اس فیچر سے صارفین کو پہلے سے اپ لوڈ ویڈیوز کو ایڈٹ کرنے کا موقع ملے گا اور انہیں ویڈیوز کو ڈیلیٹ کرنے کی ضرورت نہیں ہوگی۔ اس سے نہ صرف وقت کی بچت ہوگی جبکہ صارفین کمیونٹی گائیڈ لائنز کی خلاف ورزی پر مبنی ویڈیوز کو ایڈٹ کرسکیں گے۔ آسان الفاظ میں کسی اپ لوڈ ویڈیو کو ڈیلیٹ کرنے کی بجائے اسے سلیکٹ کرکے ڈرافٹ میں منتقل کریں اور پھر اسے ایڈٹ کرکے دوبارہ پوسٹ کردیں۔ صارفین اپنی ان ویڈیوز کو بھی بہتر بنا سکیں گے جو پوسٹ ہونے کے بعد مطلوبہ کارکردگی کا مظاہرہ نہیں کرتیں۔","science"
"266","واٹس ایپ میموری فُل ہوجانا اب مسئلہ نہیں رہا، نیا فیچر متعارف","https://urdu.samaa.tv/2087321655","واٹس ایپ نے نیا فیچر متعارف کروا دیا جس کی مدد سے میموری فُل ہونے کی پریشانی سے جان چھوٹ جائے گی۔ غیر ملکی میڈیا رپورٹس کے مطابق بیشتر صارفین واٹس ایپ کی کئی اہم اور کارآمد ہیکس سے اکثر ناواقف ہوتے ہیں  مگر اب مذکورہ نئے فیچر سے صارفین یہ جان سکیں گے، کون سی چیٹ سب سے زیادہ میموری استعمال کر رہی ہے۔ ایسا ہی ایک فچر کچھ عرصہ قبل واٹس ایپ نے متعارف کروایا ہے جو میموری فُل ہونے کے سبب پریشان صارفین کے لیے ہیں۔ اس فیچر کو کس طرح استعمال کر سکتے ہیں، درج ذیل میں بتایا جا رہا ہے، تاکہ اسے استعمال کر کے صارفین باآسانی جان سکیں کہ ان کی کونسی چیٹ سب سے زیادہ جگہ استعمال کر رہی ہے۔ سب سے پہلے صارفین واٹس ایپ میں اوپر دائیں جانب موجود تین نقطوں پر کلک کریں، پھر سیٹنگز میں جائیں، سیٹنگز میں اسٹوریج اینڈ ڈیٹا کے آپشن پر کلک کریں پھر مینج اسٹوریج پر کلک کریں، یہاں آپ دیکھ سکیں گے کہ کون سی چیٹ آپ کے فون کی زیادہ جگہ استعمال کر رہی ہے۔","science"
"267","ویڈیو گیمنگ کے شوقین نوجوانوں پر سائبر حملوں میں اضافہ","https://urdu.samaa.tv/2087321653","ویڈیو گیمنگ کے شوقین نوجوانوں پر سائبر حملوں کی تعداد میں اضافے کا انکشاف ہوا ہے۔ رپورٹ کے مطابق رواں سال کے 6 ماہ میں ویڈیو گیمنگ کے شوقین نوجوانوں پر سائبر حملوں میں 30 فیصد اضافہ ہوا ہے۔ سائبر جرائم پیشہ افراد مقبول گیمز کو لالچ کے طور پر استعمال کرتے ہیں۔ رپورٹ میں بچوں کے مشہور ویڈیو گیمز کے باعث ممکنہ خطرات کا تجزیہ کیا گیا جس کے مطابق جولائی 2023 سے جون 2024 تک ایک لاکھ 32 ہزار سے زائد صارفین کو سائبر حملوں کا نشانہ بنایا گیا۔ تحقیق کے دوران دیکھا گیا کہ بچوں پر حملے سائبر کرمنلز کی سرگرمیوں کا ایک عام ویکٹر بن رہے ہیں یہی وجہ ہے کہ سائبر سیکیورٹی کے حوالے سے آگاہی اور قابل اعتماد سائبر سیکیورٹی سلوشنز کا استعمال آن لائن ماحول میں بچوں کی حفاظت کو یقینی بنانے کے لیے لازمی ہے۔ انہوں نے کہا کہ ان کی تنقیدی سوچ، ذمہ دار آن لائن رویے، اور خطرات کی مضبوط سمجھ کو فروغ دے کر ہم ڈیجیٹل لوگوں کے لیے ایک محفوظ اور زیادہ مثبت آن لائن تجربہ تشکیل دے سکتے ہیں۔ ماہرین نے والدین کو مشورہ دیا کہ وہ بچوں کے ساتھ ان ممکنہ خطرات کے بارے میں آگاہی فراہم کریں جن کا انہیں آن لائن سامنا ہو سکتا ہے اور ان کی حفاظت کو یقینی بنانے کے لیے سخت ہدایات کو نافذ کریں۔ ماہرین نے سائبر سیکیورٹی انڈسٹری کے کلیدی تصورات کے ساتھ کیسپرسکی سائبر سکیورٹی الفابیٹ تیار کیا ہے۔ اس کتاب سے آپ کے بچے نئی ٹیکنالوجیز سے واقف ہوں گے، آن لائن خطرات سے بچنے کا طریقہ جانیں گے اور دھوکے بازوں کی چالوں کو پہچانیں گے۔","science"
"268","انسٹا گرام نے کم عمر صارفین کےلیے ’’ٹین اکاؤنٹس‘‘ کا اجرا کر دیا","https://urdu.samaa.tv/2087321652","سوشل میڈیا ایپ انسٹا گرام نے اپنے آن لائن پلیٹ فارم کو ایک محفوظ جگہ بنانے کی کوششوں کے تحت کم عمر صارفین کے لیے ’’ٹین اکاؤنٹس‘‘ کا اجرا کر دیا ہے، جس کا مقصد کم عمر صارفین کے آن لائن تحفظ کو یقینی بنانا ہے۔ یہ اکاؤنٹس 18 سال سے کم عمر کے صارفین کو ایک نجی اکاؤنٹ کے طور پر فراہم کیے جائیں گے خبررساں ایجنسی کے مطابق اس ضمن میں امریکا، برطانیہ، کینیڈا اور آسٹریلیا میں منگل سے سائن اپ کرنے والے 18 سال سے کم عمر کے نئے صارفین کو محدود خصوصیات اور والدین کی زیادہ نگرانی کے ساتھ خصوصی ’’ٹین اکاؤنٹس‘‘ دیئے جا رہے ہیں۔ انسٹاگرام کی مالک کمپنی میٹا میں مصنوعات کے شعبے کی سربراہ نومی گلیٹاس نے کہا ہے کہ والدین کی جانب سے، جن تین خدشات کا اظہار ہم سنتے ہیں، وہ یہ ہے کہ ان کے نوعمر بچے ایسا مواد دیکھ رہے ہیں جسے وہ نہیں دیکھنا چاہتے ہیں یا یہ کہ ایسے لوگ ان سے رابطہ کر رہے ہیں، جن سے وہ رابطہ نہیں کرنا چاہتے ہیں یا وہ ایپ پر بہت زیادہ خرچ کر رہے ہیں لہٰذا ٹین اکاؤنٹس حقیقتاً ان تینوں خدشات کو دور کرنے پر مرکوز ہیں۔ بنیادی طور پر نجی اکاؤنٹس ہونے کے علاوہ ٹین اکاؤنٹس صرف ان لوگوں کے پیغامات ہی وصول کر سکتے ہیں، جن کو وہ فالوکرتے ہیں یا جن سے وہ پہلے سے جڑے ہوئے ہیں۔ یہ پلیٹ فارم ’’حساس مواد‘‘ تک رسائی بھی محدود کر دے گا، جس میں تشدد اور خوبصورتی کے لیے مصنوعی طریقہ کار اپنانے کو فروغ دینے والی ویڈیوز شامل ہیں۔ اگر کوئی صارف 60 منٹ سے زیادہ آن لائن رہتا ہے تو انسٹاگرام ٹین اکاؤنٹس نوٹیفکیشن بھیجے گا۔ ایک ’’سلیپ موڈ‘‘ رات 10 سے صبح 7بجے کے درمیان نوٹیفکیشنزکو خود بخود خاموش کر دے گا اور اس دوران آنے والے پیغامات کے خود کار طریقے سے جواب دے کر لوگوں کو صارف کے ساتھ دن کے وقت رابطہ کرنے کا کہے گا۔ اس اکاؤنٹ کی سیٹنگز تک والدین کو بھی رسائی ہوگی تاکہ یہ مانیٹر کیا جا سکے کہ ان کے بچے آن لائن کن مشاغل میں مصروف ہیں۔نومی گلیٹاس نے کہا کہ والدین فیملی سینٹر کے ذریعے دیکھ سکیں گے کہ ان کے نوعمر بچوں کو کون پیغام بھیج رہا ہے اور وہ اس بارے میں اپنے بچوں کے ساتھ بات چیت کر سکیں گے۔ اگر کوئی آن لائن دھونس یا ہراسانی کا شکار ہو رہا ہے، تو والدین کو یہ معلوم ہوگا کہ ان کا نوعمر بچہ یا بچی کس کو فالو کر رہا ہے اور کون ان کے بچوں کو فالو کر رہا ہے۔ ان کے ٹین ایجر نے گزشتہ سات دنوں میں کس کو میسج کیا ہے اور امید ہے کہ اس گفتگو کی روشنی میں وہ اپنے بچوں کو ان مشکل آن لائن حالات میں راستہ ڈھونڈنے میں مدد کریں گے۔ 18 سال سے کم عمر کے تمام صارفین کو ٹین اکاؤنٹس خود بخود دیئے جائیں گے۔ 16 اور 17 سال کی عمر کے نوجوان سیٹنگز میں جا کر ان پابندیوں کو غیر فعال کر سکتے ہیں۔ تاہمم پندرہ سال اور اس سے کم عمر کے بچوں کو ایسا کرنے کے لیے اپنے والدین کی اجازت درکار ہوگی۔","science"
"269","واٹس ایپ نے بڑی تبدیلی کا اعلان کر دیا","https://urdu.samaa.tv/2087321638","آپ جب سے واٹس ایپ استعمال کررہے ہیں اسے سبز رنگ کا ہی پایا ہو گا لیکن اب کمپنی نے صارفین کو ایسا فیچر دینے کا قدم اٹھا لیاہے جو کہ یقینی طور پر میسجنگ پلیٹ فارم کو بدل کے رکھ دے گا۔ تفصیلات کے مطابق واٹس ایپ اینڈرائیڈ ایپ کے لیے نئے تھیمز اور ڈیزائن اسٹائلز کی آزمائش کر رہا ہے، جو مستقبل کی اپ ڈیٹ میں متعارف  کروائی جائے گی ۔ اس اپ ڈیٹ میں، واٹس ایپ 11 ڈیفالٹ چیٹ تھیمز تیار کر رہا ہے، جن سے صارفین کو حسب ضرورت آپشنز ملیں گے میٹا کی ایک اور ایپ میسنجر میں اس طرح کا فیچر کافی عرصے سے دستیاب ہے اور واٹس ایپ میں بھی اس حوالے کافی عرصے سے افواہیں سامنے آتی رہی ہیں۔ نیچے دیئے گئے  اسکرین شاٹ بھی شیئر کیا گیا جس سے معلوم ہوتا ہے کہ اس سے واٹس ایپ کس حد تک تبدیل ہو جائے گا۔  رپورٹ کے مطابق اس حوالے سے واٹس ایپ میں ایک مینیو تھیمز کے لیے دیا جائے گا جس میں مختلف کلر اسکیمز اور بیک گراؤنڈز کے آپشنز موجود ہوں گے۔جب کسی تھیم کا انتخاب کیا جائے گا تو بیک گراؤنڈ امیج کے ساتھ چیٹ ببل کا رنگ بھی تبدیل ہو جائے گا۔ان نئی تھیمز کی بدولت صارفین واٹس ایپ کا روایتی سبز رنگ تبدیل کرکے اسے اپنی پسند کے مطابق ڈھال سکیں گے۔تھیمز کے ساتھ ساتھ واٹس ایپ کی جانب سے بیک گراؤنڈ آپشنز کو بھی بہتر بنایا جا رہا ہے۔ بہت جلد صارفین ڈارک موڈ میں بیک گراؤنڈ میں موجود تاریکی کو ایڈجسٹ کرسکیں گے جس کے لیے ایک سلائیڈر واٹس ایپ کا حصہ بنایا جارہا ہے۔جیسا اوپر درج کیا جاچکا ہے کہ ابھی اس فیچر کا اشارہ بیٹا ورژن میں ملا ہے تو ابھی یہ کہنا مشکل ہے کہ اسے کب تک تمام صارفین کے لیے متعارف کرایا جا سکتا ہے۔ ","science"
"270","پاکستان کا پہلا ملٹی مشن سیٹلائٹ ایم ایم ون کامیاب ٹیسٹنگ کے بعد آپریشنل ہوگیا","https://urdu.samaa.tv/2087321525","پہلی بار سیٹلائٹ میں براڈ بینڈ سروس کی فراہمی کا بھی آپشن دیا گیا ہے وزیر مملکت آئی ٹی شزا فاطمہ کہتی ہیں پاکستان میں پہلی نیشنل اسپیس پالیسی بن چکی یہ سیٹلائٹ پسماندہ علاقوں کی تقدیر بدلے گا۔ وفاقی وزیر برائے انفارمیشن ٹیکنالوجی شیزہ فاطمہ کا سیٹلائٹ  پاک سیٹ  ایم ایم ون کی کامیاب ٹیسٹ کی تقریب سے خطاب کرتے ہوئے بولیں  سپارکو کی ٹیم کو دن رات کام کر کے ایم ایم ون کو لانچ کرنے پر مبارکباد پیش کرتی ہوں ہم نے پاکستان کی پہلی نیشنل سپیس پالیسی بنائی ہے سپیس پالیسی کی سب سے ہم  بہت سے فوائد حاصل کر سکتے ہیں کوئی بھی شعبہ کنیکٹیوٹی کے بنا ترقی نہیں کر سکتا۔ انھوں نے کہا کہ کیکٹوٹی کا واحد ذریعہ انٹرنیٹ ہےپاکستان ایک بڑا ملک ہے۔جہاں دیہی علاقوں میں انٹرنیٹ پہنچانا بہت مشکل ہےپاک سیٹ ایم ایم ون پاکستان کی کنیکٹوٹی کے پیچیدہ کام میں اہم کردار ادا کر سکتا ہےتعلیم اور صحت کو جب ڈیجیٹلائز کردیا جائے گا تو یہ پاکستان میں انقلاب برپا کرے گا۔ ہم پچھلی سات دہائیوں میں ایسا نہیں کر پائےہیلتھ ٹیگ کا مقصد شہری کے شناختی کارڈ سے انکی میڈیکل ہسٹری معلوم ہو جائے،ڈیجیٹلائزیشن انفرادی طور پر زندگی کی  محافظ بنے گی یو این کی ای گورنینس کی رپورٹ میں پاکستان کی کارکردگی پچھلے دوسال سے اچھی ظاہر کی گئی۔ سپارکو کے چیئرمین یوسف خان  اور سی ای او پاک سیٹ خالد رشید نے کہا یہ براڈ بینڈ،ٹیلی کمیونیکیشن اور ڈیٹا انٹرنیٹ کی سروسز فراہم کرے گا ریموٹ ایریا میں ڈیجیٹل کنیکٹوٹی کیلیے یہ سیٹلائیٹ سروسز فراہم کرے گاپاکستان میں انٹرنیٹ سروسز کی رفتار میں بہتری آئے گی ۔ انھوں نے کہا کہ پسماندہ علاقوں میں ٹیلی کام انفراسٹرکچر بنانا اور چلانا مہنگا اور پیچیدہ کام ہےسییٹلائٹ انٹرنیٹ ہی انہیں ڈیجیٹل دنیا سے جوڑنے کا ذریعہ بنے گااگر پسماندہ علاقوں کو ڈیجیٹل دھارے میں لائیں تو جی ڈی پی میں 2.5 فیصد اضافہ ہوگادنیا میں سیٹلائیٹ انٹرنیٹ ہی مواصلاتی رابطے کا سب سے بڑا ذریعہ ہےاس سیٹلائیٹ میں 5G کوریج کی سہولت بھی میسر آئے گی۔","science"
"271","سست انٹرنیٹ کی وجہ ویب مینجمنٹ سسٹم نہیں،پی ٹی اے کی وضاحت","https://urdu.samaa.tv/2087321504","ترجمان پاکستان ٹیلی کمیونیکیشن اتھارٹی (پی ٹی اے) کا کہنا ہے کہ سست انٹرنیٹ کی وجہ ویب مینجمنٹ سسٹم نہیں، ڈبلیو ایم ایس 2008 سے کام کررہا ہے۔ نمائندہ خصوصی سماء کو تحریری جواب جواب میں ترجمان پی ٹی اے نے کہا کہ ویب مینجمنٹ سسٹم کا مقصد قابل اعتراض مواد کی روک تھام ہے، ڈبلیو ایم ایس کا بنیادی مقصد گرے ٹریفک روکنا ہے، ڈبلیو ایم ایس نے ٹیلی کام آپریٹرز کو بہت فائدہ پہنچایا۔ ترجمان پی ٹی اے ڈبلیو ایم ایس کا انٹرنیٹ کی اسپیڈ سے کوئی تعلق نہیں، حالیہ سست انٹرنیٹ کی وجہ زیرسمندر کیبل کا کٹنا ہے، ایک کیبل مرمت کرکے بحالی کی جاچکی،باقی پر کام جاری ہے۔ بیان میں مزید کہا گیا ہے کہ سست انٹرنیٹ سے ٹیلی کام کمپنیوں کے نقصان کا اندازہ ابھی نہیں لگایا جاسکتا، سیلولر موبائل آپریٹرز نے آج تک نقصان کی اطلاع نہیں دی، موبائل براڈ بینڈ  صارفین کی تعداد میں 2 ماہ کے دوران مسلسل اضافہ ہوا، براڈ بینڈ صارفین کی تعداد جون میں 134.79 ملین تھی،137.92 ملین ہوگئی۔","science"
"272","واٹس ایپ نے سٹیٹس لگانے کے شوقین افراد کیلئے ایک اور زبردست فیچر متعارف کروا دیا","https://urdu.samaa.tv/2087321450","واٹس ایپ پر سٹیٹس لگانے کے شوقین افراد کیلئے ایک اور شاندار فیچر متعارف کروایا جارہاہے جو کہ یقینی طور پر اس عمل کو مزید دلچسپ بنا دے گا۔ تفصیلات کے مطابق واٹس ایپ کی جانب سے مارچ 2024 میں سٹیٹس اپ ڈیٹ مینشنز نامی فیچر پر کام شروع کیا گیا تھا اور اب اسے اینڈرائیڈ ڈیوائسز کے لیے نئے بیٹا (beta) ورژن میں متعارف کرایا گیا ہے۔ WABetaInfo کی رپورٹ کے مطابق اسٹیٹس اپ ڈیٹ مینشنز فیچر بیٹا ورژن کے صارفین کو دستیاب ہے۔اس فیچر کے تحت جب آپ اسٹیٹ اپ ڈیٹ کے ذریعے تصویر یا ویڈیو کو شیئر کریں گے تو کیپشن بار میں @ بٹن پر کلک کرکے کسی کانٹیکٹ کو مینشن کرسکیں گے۔ جس کانٹیکٹ کو مینشن کیا جائے گا، اسے ایک نوٹیفکیشن کے ذریعے آگاہ کیا جائے گا کہ آپ نے اسے اپنے اسٹیٹس میں مینشن کیا ہے۔جن افراد کو مینشن کیا جائے گا وہ اس اسٹیٹس کو اپنے کانٹیکٹس کے ساتھ ری شیئر کرسکیں گے، جس کا آپشن ریپلائی باکس کے برابر میں نظر آئے گا۔ مگر انسٹا گرام کے برعکس جب آپ کا مینشن کردہ فرد اسٹیٹس کو ری شیئر کرے گا، تو آپ کی شناخت خفیہ رہے گی۔اسی طرح آپ کا مینشن کردہ کانٹیکٹ بھی اسٹیٹس کو دیکھنے والوں کو نظر نہیں آئے گا۔ رپورٹ کے مطابق آپ کے اسٹیٹس میں جس کانٹیکٹ کو مینشن کیا جائے گا، وہ اس اسٹیٹس کو اس وقت بھی دیکھ سکے گا جب آپ اسے پرائیویسی سیٹنگز کے ذریعے دیگر افراد تک پہنچنے سے روکیں گے۔ یہ ابھی واضح نہیں کہ واٹس ایپ کی جانب سے اس فیچر کو کب تک تمام صارفین کے لیے متعارف کرایا جائے گا۔","science"
"273","واٹس ایپ کا وہ فیچر جو آپ کی تصاویر لیک کر سکتا ہے","https://urdu.samaa.tv/2087321354","میسجنگ ایپلی کیشن واٹس ایپ میں سامنے آنے والا ایک نقص کا فائدہ اٹھاتے ہوئے ہیکرز ایپ کے ’ویو ونس‘ فیچر کو بائی پاس کرتے ہوئے صارفین کی نجی تصاویر اور چیٹس تک رسائی حاصل کر سکتے ہیں۔ دو سال قبل متعارف کرایا جانے والا ویو ونس فیچر کا مقصد پرائیویسی کو مزید بہتر کرنا تھا جس کے تحت کسی بھی میڈیا اور میسجز کو دوبارہ کھولا نہیں جا سکتا یا ان کا اسکرین شاٹ نہیں لیا جا سکتا یا اسکرین ریکارڈنگ نہیں کی جا سکتی تاہم زینگو ایکس ریسرچ کے سائبر سیکیورٹی ماہرین نے دعویٰ کیا ہے کہ میٹا اس فیچر کی جانب سے غفلت میں مبتلا ہیں۔ ٹیم نے دریافت کیا کہ سائبر حملہ آور باآسانی ہیک کیے گئے واٹس ایپ اکاؤنٹس میں ویو ونس میسجز کو محفوظ کر کے اس کی نقل شیئر بھی کر سکتے ہیں۔ بلیپنگ کمپیوٹر میں شائع کی جانے والی رپورٹ میں زینگو کے سی ٹی او ٹیل بیئری نے بتایا کہ ان کی ٹیم نے ذمہ دارانہ طور پر میٹا کے سامنے یہ انکشافات رکھے، لیکن جب ٹیم کو یہ احساس ہوا کہ اس نقص کا پہلے بے دردی کے ساتھ فائدہ اٹھایا جا چکا ہے تو واٹس ایپ صارفین کی پرائیویسی کو محفوظ کرنے کی غرض سے یہ معلومات عوام کے سامنے پیش کردی۔","science"
"274","خیبرپختونخوا پولیس کے اہلکاروں کے سوشل میڈیا استعمال پر پابندی عائد","https://urdu.samaa.tv/2087321333","خیبر پختونخوا پولیس نے سوشل میڈیا پالیسی سے متعلق صوبہ بھر کے ریجنل پولیس افیسرز اور ڈی پی اوز کو خط ارسال کردیا۔ خط کے مطابق پولیس افسران و اہلکار سوشل میڈیا پلیٹ فارمز کا استعمال نہیں کرینگے۔ خط میں مزید لکھا گیا کہ پولیس کو ٹک ٹاک، انسٹاگرام، واٹس ایپ ، یوٹیوب کا استعمال پر پابندی ہوگی ایس او پیز پر سختی سے عمل درآمد یقینی بنائیں خط میں کہنا تھا کہ سوشل میڈیا میں پرسنل اکاونٹ کی ڈی پی پر باوردی فوٹو، اسلحہ، پولیس بیج یا دیگر شواہد اپلوڈ کرنے پر پابندی ہوگی۔ خط کے متن کے مطابق کئی پولیس اہلکار ایس او پیز کی خلاف ورزی کرتے پائےگئے ہیں، پولیس سوشل میڈیا پالیسی کے خلاف ورزی پر آر پی اوز و ڈی پی اوز محکمانہ کاروائیاں کریں۔ سوشل میڈیا استعمال سے محکمہ پولیس کی سالمیت خراب ہوتی ہے سوشل میڈیا استعمال سے دیگر پولیس اہلکاروں کی  زندگی کو خطرات لاحق ہوتے ہیں۔","science"
"275","پاک فوج کی جانب سے ضلع شگر میں منی فری لانسنگ ہب کا قیام","https://urdu.samaa.tv/2087321324","قدرتی حسن سے مالا مال گلگت بلتستان کو افواج پاکستان کی جانب سے ایک نایاب تحفہ دیا گیا۔ پاک فوج کی جانب سے خصوصی سرمایہ کاری سہولت کونسل کے تحت گلگت بلتستان کی عوام کے لیے ضلع شگر میں فری لانسنگ ہب قائم کردیا گیا، فری لانسنگ ہب گورنمنٹ بوائز ہائی سکول ضلح شگر میں قائم کیا گیا۔ سکول کے وائس پرنسپل محبوب علی نے پاک فوج کے احسن اقدام کو سراہتے ہوئے کہا کہ سکول کے طلبا کے لیے یہ فری لانسنگ ہب بنایا گیا جو کہ بہت خوش آئین ہے، یہ فری لانسنگ ہب بہت سے بچوں کے لیے روزگار کے موقع فراہم کرے گا۔ وائس پرنسپل نے کہا کہ ہم پاک فوج اور چیف آف آرمی سٹاف کے شکر گزار ہیں، علاقہ مکینوں اور نوجوانوں نے افواج پاکستان اور ایس آئی ایف سی کا تہہ دل سے شکریہ ادا کیا۔","science"
"276","آزاد کشمیر میں پہلا سٹیٹ آف دی آرٹ سافٹ وئیر ٹیکنالوجی پارک قائم","https://urdu.samaa.tv/2087321265","ایس سی او کی جانب سے باغ آزادکشمیر میں پہلا سٹیٹ آف دی آرٹ سافٹ وئیرٹیکنالوجی پارک قائم کر دیا گیا۔ کورکمانڈر گوجرانولہ لیفٹننٹ جنرل امداد حسین شاہ نےسافٹ ویئرٹیکنالوجی پارک کا افتتاح کیا،کورکمانڈر گوجرانولہ نےکہا کہ باغ کے عوام غیور اورمحنتی ہیں ،یہاں کے نوجوانوں نے نہ صرف اندرون ملک بلکہ دنیا بھر میں اپنی صلاحتیں منوارہے ہیں۔ آذاد کشمیر میں ترقی کےکافی مواقع موجود ہیں اور فوج یہاں کی ترقی میں اپنا کردارجاری رکھےگی، ایس سی او آذاد کشمیر اورگلگت بلتستان میں 49 سافٹ ویئر ٹیکنالوجی پارک قائم کر چکے ہیں۔ باغ کی عوام اور نوجوانوں نے ایس سی او اور پاک آرمی کا شکریہ ادا کیا۔ ","science"
"277","پی ٹی اے نے ایکس کی بندش سے متعلق نوٹیفکیشن واپس لینے کی تصدیق کردی","https://urdu.samaa.tv/2087321140","پاکستان ٹیلی کمیونیکیشن اتھارٹی (پی ٹی اے) نے ایکس (ٹوئیٹر) کی بندش سے متعلق نوٹیفکیشن واپس لینے کی تصدیق کردی۔ سندھ ہائیکورٹ میں ایکس ٹوئیٹر کی بندش کے خلاف درخواستوں کی سماعت ہوئی۔ عدالت نے پی ٹی اے کے وکیل نے ایکس کی بندش سے متعلق نوٹیفیکیشن واپس لینے کی تصدیق کردی۔ پی ٹی اے وکیل نے بتایا کہ ایکس کی بندش سے متعلق نوٹیفیکیشن واپس لیا جا چکا ہے۔ عدالت نے استفسار کیا کہ اگر لیٹر واپس لے لیا گیا تو ایکس بحال ہوگیا؟ درخواستگزارکے وکیل نے بتایا کہ ٹوئٹر تک رسائی تاحال ممکن نہیں ہو سکی۔ عدالت نے ریمارکس دئیے کہ ایکس کی بندش کا اب کوئی نوٹیفیکیشن نہیں ہے۔ اس کا مطلب یہی ہے کہ ایکس بحال ہوگیا ہے۔ پی ٹی اے نے ہر درخواست کے لئے الگ وکیل رکھا ہے یہ تو غلط ہے ایک وکیل کو آگاہی دی گئی دوسرے کو نہیں۔ عدالت نے ایکس کی بندش سے متعلق دیگر درخواستوں کی سماعت دو ہفتوں کیلئے ملتوی کردی۔","science"
"278","ایپل اور گوگل کو یورپ میں اربوں ڈالر کے جرمانے","https://urdu.samaa.tv/2087321056","امریکا کی دو بڑی کمپنیوں ایپل اور گوگل کو یورپ میں اربوں ڈالر کے جرمانے ہوگئے۔ خبر رساں ایجنسی کے مطابق امریکی ٹیکنالوجی کمپنی ایپل آئرلینڈ کے خلاف 13 ارب ڈالر جرمانے کا کیس ہار گئی۔ ایپل کمپنی پر ٹیکس بچانے کے لیے مبہم قانون کا سہارا لینے کا الزام تھا۔ دوسری جانب انٹرنیٹ سرچ انجن کمپنی گوگل کو بھی یورپی یونین میں 2.7 ارب ڈالر جرمانے کے خلاف کیس میں شکست ہوگئی۔ یورپی یونین نے 2017 میں گوگل پر 2 ارب 70 کروڑ ڈالر جرمانہ عائد کیا تھا۔ گوگل پر چھوٹی کمپنیوں کو مساوی مواقع فراہم نہ کرنے کا الزام تھا۔","science"
"279","آسٹریلیا کا بچوں کے سوشل میڈیا استعمال پر پابندی کا فیصلہ","https://urdu.samaa.tv/2087321040","آسٹریلیا نے بچوں کے سوشل میڈیا استعمال پر پابندی لگانے کیلئے قانون سازی شروع کردی۔ عالمی خبر رساں ادارے کے مطابق آسٹریلیا کی ریاست جنوبی آسٹریلیا میں نئے قانون کے تحت سوشل میڈیا کمپنیاں اپنے پلیٹ فارمز 14 سال سے کم عمر بچوں کو استعمال نا کرنے دینے کی پابند ہوں گی۔ نئے قانون کےمطابق سوشل میڈیا کمپنیاں پابندہوں گی کہ وہ بچوں کوسوشل میڈیا استعمال کرنے سے روکیں۔ خلاف ورزی کی صورت میں کمپنیوں پر جرمانہ ہوگا۔ ان قوانین کی خلاف ورزی پر والدین اور سوشل میڈیا سائٹ دونوں پر جرمانے کی سزا ہوسکتی ہے۔ آسٹریلوی وزیراعظم نے کہا کہ سوشل میڈیا استعمال کی کم سے کم عمر 14 سے 16 برس ہو گی۔ سماجی رابطوں کی ویب سائٹس بچوں کی جسمانی اورذہنی صحت متاثر کررہی ہیں۔ یہ قانون سازی ہائیکورٹ کے ایک سابق جج کی تیار کردہ 276 صفحوں پر مشتمل رپورٹ کے تناظر میں کی گئی ہے جس میں بچوں کے فیس بک، ٹک ٹاک اور دیگر سوشل میڈیا ویب سائٹس کے استعمال کے منفی اثرات کو اجاگر کیا گیا تھا۔","science"
"280","ایپل نے آئی فون 16 سمیت اپنی نئی پراڈکٹس متعارف کرادیں","https://urdu.samaa.tv/2087321008","امریکی ٹیکنالوجی کمپنی ایپل کی جانب سے آئی فون 16 سمیت اپنی نئی پراڈکٹس متعارف کردی گئیں۔ رپورٹس کے مطابق پیر کے روز کیلی فورنیا میں اپنے "" گلو ٹائم "" ایونٹ میں ایپل نے اپنے تازہ ترین آئی فونز ماڈل کی نقاب کشائی کی جن میں آئی فون 16، آئی فون 16 پلس، آئی فون 16 پرو اور آئی فون 16 پرو میکس شامل ہیں۔ آئی فون 16 پلس 899 ڈالر میں دستیاب ہوگا جبکہ آئی فون 16 پرو کی قیمت 999 ڈالر رکھی گئی ہے ۔ آئی فون 16 ایپل کا پہلا مین اسٹرین فون ہوگا جو اکتوبر میں آنے والی اپ ڈیٹ کے بعد ایپل انٹیلیجنس کا بیٹا ورژن استعمال کرے گا۔ ایونٹ میں ایپل کی جانب سے ایپل واچ 10 اور ایئر پوڈز 4 بھی فروخت کے لیے پیش کئے گئے۔ ایپل واچ 10 کی کم سے کم قیمت 399 ڈالر جبکہ آئی پوڈز 4 کی 129 ڈالر مقرر کی گئی ہے۔ ایپل واچ میں ایپل الٹرا واچ کے مقابلے مین 40 فیصد بڑی او ایل ای ڈی اسکرین پیش کی گئی ہے جبکہ واچ کی موٹائی صرف 9.7 ملی میٹر ہے جو ایپل واچ سیریز 9 سے 10 فیصد کم ہے۔ پیر کو لانچ ہونے والے ماڈلز 20 ستمبر سے صارفین کے لئے دستیاب ہوں گے۔","science"
"281","رواں سال ملک میں 4 بار انٹرنیٹ سروس متاثر ہوئی، پی ٹی اے کا اعتراف","https://urdu.samaa.tv/2087320961","گزشتہ5 سال کےدوران ملک میں انٹرنیٹ سروس کی خرابی کےمتعدد واقعات رونما ہوئے، تفصیلات سامنے آ گئیں۔ پی ٹی اے نےدستاویزمیں اعتراف کیاکہ رواں سال ملک بھرمیں 4 بارانٹرنیٹ سروس متاثر ہوئی،ملک میں انٹرنیٹ خرابی کی وجہ اکثر سب میرین کیبل کی خرابی ہوتی ہے،رواں سال فروری میں مصر میں زمینی کیبل کٹنے سے انٹرنیٹ متاثر ہوا۔ 17جون کوکراچی کے قریب زیرسمندرمیں کٹ کی  وجہ سےانٹرنیٹ متاثر ہے،کیبل میں خرابی 24ستمبر تک ٹھیک ہونے کا امکان ہے،31جولائی کو پی ٹی سی ایل سسٹم میں خرابی کی وجہ سے ملک بھر میں انٹرنیٹ متاثررہا۔ دستاویزات کےمطابق 17اگست سے 27اگست تک میں اے اے ای 3میں خرابی سے انٹرنیٹ فراہمی میں خلل آیا،اپریل 2023ء میں فرانس میں زمینی کیبل میں کٹ لگنےسےانٹرنیٹ متاثر ہوا،نومبر2022میں مصرمیں زمینی کیبل میں کٹ لگنے سے انٹرنیٹ متاثرہوا۔ دستاویزمیں انکشاف کیاگیا ہےکہ فروری2022میں کراچی میں ٹی ڈبلیو 1میں خرابی سے 3 ماہ انٹرنیٹ متاثر رہا،دسمبر2021میں یو اے ای مین زمینی کیبل اے ای ای 1میں کٹ لگنے سے چندگھنٹے انٹرنیٹ متاثر ہوا، فروری 2021میں مصرمیں زمینی کیبل میں کٹ لگنے سے انٹرنیٹ متاثرہوا۔","science"
"282","فرقہ وارانہ یا نسلی منافرت بڑھانے والا مواد پھیلانا غیرقانونی ہے، پی ٹی اے","https://urdu.samaa.tv/2087320960","پی ٹی اے نے انٹرنیٹ اور سوشل میڈیا کو صارفین کے لیے محفوظ بنانے کی مہم کا آغاز کر دیا۔ پی ٹی اے نے نفرت انگیز مواد کے پھیلاؤ کو روکنے کے لیے عوام سے تعاون حاصل کرنے کا فیصلہ کیا ہے اور صارفین کو مشورہ دیا ہے کہ انٹرنیٹ اور سوشل میڈیا کو مکمل ذمہ داری کے ساتھ استعمال کریں۔ پی ٹی اے کے مطابق ملکی دفاع، سالمیت اور تحفظ کے خلاف مواد آن لائن اپلوڈ یا شیئر کرنا غیر قانونی اور قابل سزا جرم ہے۔ اگر کسی کو ریاست مخالف مواد انٹرنیٹ یا سوشل میڈیا پر نظر آئے تو فوراً ایف آئی اے کو رپورٹ کریں۔ ریاست مخالف مواد کی بلاکنگ کے لیے متعلقہ سوشل میڈیا پلیٹ فارم اور پی ٹی اے کو بھی رپورٹ کیا جائے۔  پی ٹی اے نے یاد دلایا کہ پیکا کے تحت، نفرت انگیز مواد کا پھیلاؤ کسی بھی معلوماتی نظام یا ڈیوائس کے ذریعے جرم ہے، اور بین المذاہب، فرقہ وارانہ یا نسلی منافرت کو بڑھانے والا مواد پھیلانا بھی قابل سزا جرم ہے۔","science"
"283","آئی فون 16 سیریز کے ماڈلز کی لانچنگ پیر کو ہوگی","https://urdu.samaa.tv/2087320947","امریکی ٹیکنالوجی کمپنی ایپل کی جانب سے آئی فون 16 سیریز کے ماڈلز 9 ستمبر ( کل ) کو متعارف کرائے جائیں گے۔ رپورٹس کے مطابق ایپل کے آئی فون 16 سیریز کے ماڈلز آئی فون 16، 16 پلس، 16 پرو اور 16 پرو میکس پہلے اسمارٹ فونز ہیں جو جنریٹیو آرٹی فیشل انٹیلی جنس (اے آئی) ماڈل ایپل انٹیلی جنس پر مبنی ہوں گے۔ رپورٹس میں نئے ماڈلز کی قیمتوں کے حوالے بھی دعویٰ کیا گیا کہ سیریز کے انٹری ماڈل آئی فون 16 کی قیمت 799 ڈالرز سے شروع ہوگی اور آئی فون 16 پلس کی قیمت 899 ڈالرز سے شروع ہوگی۔ اس سے قبل لانچ کئے گئے آئی فون 15 اور 15 پلس کی قیمتیں بھی یہی تھیں لیکن آئی فون 16 پرو کی قیمت گزشتہ ماڈل کے مقابلے میں زیادہ ہونے کا امکان ہے۔ آئی فون 16 پرو کی قیمت 1099 ڈالرز سے شروع ہونے کا امکان ہے۔ یاد رہے کہ پیر کو لانچ ہونے والے ماڈلز 20 ستمبر سے صارفین کے لئے دستیاب ہوں گے۔","science"
"284","آئی ٹی کے شعبہ سے وابستہ افراد اور فری لانسرز کیلئے خوشخبری","https://urdu.samaa.tv/2087320909","صوبائی دارالحکومت لاہور میں پاکستان کے سب سے بڑے کوورکنگ اسپیس انوووسٹا ٹیک زون راوی کا افتتاح کردیا گیا ۔ ڈیفنس ہاؤسنگ اتھارٹی ( ڈی ایچ اے ) لاہور میں پاکستان کے سب سے بڑے کو ورکنگ سپیس انووسٹا ٹیک زون راوی کا افتتاح کردیا گیا ہے اور 40 ہزار اسکوئر فٹ پر محیط زون میں 600 افراد کو بہترین سہولیات فراہم کی جائیں گی۔ سی ای او انووسٹا احتشام کا کہنا تھا کہ پاکستان میں شعبہ آئی ٹی اور فری لانسنگ کرنے والے آئیں مل کر کام کریں اور اپنا مستقبل سنواریں۔ مینجنگ ڈائریکٹر ( ایم ڈی ) ارفع کریم گروپ ثمینہ امجد کا کہنا تھا کہ انکی بیٹی ارفع کریم کا بھی یہ خواب تھا کہ آئی ٹی سے منسلک افراد کیلئے پاکستان میں بہترین سہولیات میسر ہوں۔ ۔ ایڈیشنل ڈائریکٹر انووسٹا کرنل وقاص کا کہنا تھا کہ سٹارٹ اپ اور فری لانسرز انوووسٹا آکر اپنا مستقبل سنوارسکتے ہیں ۔","science"
"285","ایلون مسک کا ایکس ٹی وی ایپلی کیشن متعارف کرانے کا اعلان","https://urdu.samaa.tv/2087320747","سماجی رابطے کے پلیٹ ایکس کے مالک ایلون مسک نے ایکس ٹی وی ایپلی کیشن متعارف کرانے کا اعلان کر دیا۔ رپورٹ کے مطابق ایکس پر پوسٹ کی جانے والی طویل دورانیے کی ویڈیوز کو اب سمارٹ ٹی وی پر دیکھنا ممکن ہوگیا ہے تاہم، یہ سروس ابھی محدود صارفین کو میسر ہوگی۔ ایکس کی ایپلی کیشن مخصوص کمپنیوں کے ٹیلی ویژن ماڈلز میں کام کرے گی۔ ایپلی کیشن استعمال کرنے کے لئے ایکس اکاؤنٹ پر لاگ ان ہونا ضروری ہوگا۔ ایکس کے مالک ایلون مسک پلیٹ فارم کو ویڈیو فرسٹ پلیٹ فارم میں تبدیل کرنا چاہتے ہیں تاکہ اشتہاری آمدنی میں اضافہ ہو سکے۔ یاد رہے کہ ماہانہ فیس ادا کرنیوالے صارفین 2 گھنٹے طویل ویڈیو ایکس پر پوسٹ کر سکتے ہیں۔ اس سے قبل گزشتہ برس ایکس میں ویڈیو اور آڈیو کالنگ کا فیچر متعارف کرانے کا سلسلہ بھی شروع ہوا تھا۔","science"
"286","سائنس دانوں نے سولر پینل کی دنیا میں انقلاب برپا کر دیا","https://urdu.samaa.tv/2087320709","سائنسدانوں نے سولر فوٹو والٹک (پی وی) ٹیکنالوجی میں بہت بڑی پیشرفت کی ہے جس کے بعد آپ کے بیک بیگ کو بھی شمسی توانائی کے حصول کے لیے استعمال کرنا ممکن ہو جائے گا۔ برطانیہ کی آکسفورڈ یونیورسٹی کے ماہرین کے مطابق بہت زیادہ پتلے میٹریل کے ذریعے یہ پیشرفت کی گئی ہے اور یہ روایتی پینلز کے مقابلے میں بہت زیادہ مؤثر ہے۔ بہت زیادہ پتلے ہونے کے ساتھ ساتھ یہ میٹریل لچکدار بھی ہے جس سے اسے روزمرہ کی متعدد اشیا کا حصہ بنایا جاسکتا ہے۔ ابھی چھتوں پر لگائے جانے والے سولر پینلز زیادہ توانائی جمع نہیں کرپاتے جبکہ مہنگے بھی ہوتے ہیں مگر سائنسدانوں کو توقع ہے کہ ان کی پیشرفت سے شمسی توانائی کے حصول میں ڈرامائی تبدیلی آئے گی۔ انہوں نے بتایا کہ ہم نے ثابت کیا کہ یہ میٹریل سیلیکون سے زیادہ بہتر کام کرتا ہے۔ انہوں نے مزید بتایا کہ یہ اس لیے بھی اہم ہے کیونکہ ہم اس کے ذریعے سیلیکون پر مبنی پینلز کے بغیر بہت زیادہ شمسی توانائی حاصل کر سکتے ہیں۔ انہوں نے کہا کہ ہم نے شمسی توانائی اکٹھا کرنے کی صلاحیت رکھنے والے میٹریل کو تیار کیا ہے جو کہ سستا ہونے کے ساتھ ساتھ زیادہ مؤثر ہے اور ہر جگہ استعمال کیا جاسکتا ہے۔ محققین کے مطابق روشنی جذب کرنے والی متعدد تہوں پر مبنی یہ نیا میٹریل روایتی سولر پینلز کے مقابلے میں اب تک27 فیصد زیادہ مؤثر ثابت ہوا ہے، جو بظاہر بہت زیادہ نہیں مگر یہ سنگل لیئر فوٹو والٹک سے حاصل ہونے والی توانائی کی حد کے قریب ہے۔ ان کا ماننا ہے کہ ابتدائی کامیابی تو محض آغاز ہے، 5 سال کے تجربات کے دوران اس نئے میٹریل کی افادیت 6 فیصد سے بڑھ کر 27 فیصد ہوگئی۔ انہوں نے کہا کہ ہمارا ماننا ہے کہ فوٹو والٹک ڈیوائسز کی افادیت 45 فیصد تک پہنچ جائے گی۔ محققین نے بتایا کہ یہ میٹریل بہت زیادہ پتلا اور لچکدار ہے تو اسے عمارات اور اور سڑکوں سے لے کر بیک بیگ یا موبائل فونز تک پر لگایا جا ہے۔","science"
"287","ڈیجیٹل تبدیلی کو فروغ دے کر معاشی ترقی کا حکومتی عزم قابل تحسین قرار","https://urdu.samaa.tv/2087320653","خصوصی سرمایہ کاری سہولت کونسل (ایس آئی ایف سی) کے تعاون سے انسٹی ٹیوٹ آف ریجنل سٹڈیز اور سینٹر آف پاکستان اینڈ انٹرنیشنل ریلیشنز کے زیر اہتمام ڈیجیٹل پاکستان کانفرنس وفاقی وزیراحسن اقبال کی سربراہی میں منعقد کی گئی۔ تقریب سے خطاب میں احسن اقبال نے کہا کہ امن، سیاسی استحکام، پالیسیوں کا تسلسل اور ملک کو معاشی ترقی کی راہ پر گامزن کرنے کے لیے اصلاحات کا پر عزم ہونا ضروری ہے، حکومت تمام اسٹیک ہولڈرز کے ساتھ تعاون کے ذریعے پاکستان میں ڈیجیٹل تبدیلی لانے کے لیے پرعزم ہے۔ وفاقی وزیر نے کہا کہ پاکستان کےنوجوانوں میں ڈیجیٹائزیشن کے ذریعے ملک کو آگے بڑھانے کی صلاحیات موجود ہیں انہیں جدید ٹیکنالوجیز سے منسلک  کرنا  لازمی ہے۔ اس موقع پر مختلف حکومتی نمائندگان نے اس موقع پر آئی ٹی کے بنیادی ڈھانچے، سائبرسیکیوریٹی اور ڈیجیٹل ٹیکنالوجی کو اپنانے پر بھی روشنی ڈالی۔ وزارت آئی ٹی اور ٹیلی کمیونیکیشن ڈیجیٹل پاکستان کے وژن کی تکمیل کے لیے کام کر رہی ہے تاہم معیشت، گورننس اور معاشرے کو ڈیجیٹلائز کرنا لازمی ہے۔ حکومت کا ڈیجیٹلائزیشن کے ذریعے شفافیت، غلطیوں سے پاک اور کرپشن سے محفوظ پاکستان کی جانب اہم قدم ہے، حکومت کے اس اقدام سے ڈیجیٹل انفراسٹرکچرمیں بہتری کے ذریعے انٹرنیٹ اور ڈیٹا سینٹرز میں سرمایہ کاری کو فروغ ملے گا۔ ڈیجیٹل تبدیلی پائیدار معاشی ترقی، پیداوار میں اضافہ، اور پاکستان کو عالمی معیشت میں بہتر مقام دلانے میں مددگار ثابت ہوگی، ایس آئی ایف سی کی سہولت کاری سے ڈیجیٹل تبدیلی کو فروغ دے کر شفا فیت اور معاشی ترقی کا حکومتی عزم قابل تحسین ہے۔","science"
"288","انٹرنیٹ کمپنی سٹار لنک کو لائسنس کیوں نہیں ملا؟، حقائق سامنے آگئے","https://urdu.samaa.tv/2087320576","سماجی رابطے کے پلیٹ فارم ایکس کے بانی ایلون مسک کی انٹرنیٹ کمپنی سٹار لنک کو آپریشنز کیلئے لائسنس کیوں نہیں ملا؟، اس حوالے سے وزارت آئی ٹی اینڈ ٹیلی کیمونیکیشن کی دستاویز میں حقائق سامنے آگئے ہیں ۔ دستاویز کے مطابق انٹرنیٹ کمپنی سٹار لنک اداروں کے تکنیکی اور ریگولیٹری خدشات کی تعمیل کیلئے تیار نہیں اور خدشات اور تحفطات سے کمپنی کو آگاہ کردیا گیا ہے۔ وزارت آئی ٹی کے مطابق انٹرنیٹ کمپنی سمیت دیگر سیٹلائٹ براڈبینڈ کمپنیاں پاکستان میں آنے کی خواہشمند ہیں اور سٹار لنک سمیت دیگر کمپنیوں نے لائسنس کی ضروریات کو پورا نہیں کیا ۔ دستاویز کے مطابق سٹار لنک نے فروری 2022 میں براڈبینڈ سروسز کیلئے درخواست دی جس پر متعلقہ اسٹیک ہولڈرز سے رائے طلب کی اور فریکوئنسی ایلوکیشن بورڈ ، ایس پی ڈی ، سپارکو اور دیگر قومی ایجنسیوں نے درخواست کا تجزیہ کیا۔ نان جیو اسٹیشنری سیٹلائٹ اور لوارتھ آربٹ سے جڑے مسائل کا جائزہ لیا گیا، نان جیواسٹیشنری سیٹلائیٹ کے جیو اسٹیشنری سیٹلائٹ میں مداخلت کے بھی خدشات ہیں، اداروں کی جانب سے اٹھائے گئے خدشات انٹرنیٹ کمپنی کے ساتھ اٹھائے گئے لیکن کمپنی نے خدشات دور نہیں کیے ۔ رجسٹریشن کا کوئی میکنزم نہ ہونے سے بھی سٹار لنک کی درخواست پر عمل میں تاخیر ہوئی ۔","science"
"289","برازیل میں عدالتی احکامات کے بعد ایکس پر پابندی عائد","https://urdu.samaa.tv/2087320536","برازیل میں عدالتی احکامات کے بعد سماجی رابطے کے پلیٹ فارم ایکس پر پابندی عائد کر دی گئی ہے۔ غیر ملکی میڈیا رپورٹس کے مطابق برازیلین عدالت نے ایکس کے مالک ایلون مسک سے پلیٹ فارم پر جعلی خبریں پھیلانے والوں کے خلاف کارروائی کا مطالبہ کیا تھا تاہم ، مسک نے اس مقصد کے لئے برازیل میں دفتر کھولنے سے انکار کر دیا تھا۔ ایلون مسک کے انکار کے بعد برازیل کی سپریم کورٹ کی جانب سے حکم جاری کیا گیا کہ ملک بھر میں فوری طور پر ایکس کی سروسز مکمل بند کر دی جائیں ۔ برازیل کی سپریم کورٹ کی جانب سے گوگل اور ایپل سمیت انٹرنیٹ پرووائیڈرز کو بھی ایکس کی سروسز بند کرنے کے لئے ٹیکنالوجیکل رکاوٹیں لگانے کا حکم دیا گیا۔ رپورٹ کے مطابق برازیل میں 22 ملین سے زائد ایکس کے صارفین موجود ہیں۔","science"
"290","تیز بارشوں میں سولر پینلز کو محفوظ رکھتے ہوئے کارکردگی بڑھانے کے طریقے جانئے","https://urdu.samaa.tv/2087320413"," آج پاکستانی مہنگی بجلی سے پیچھا چھڑانے کیلئے دھڑا دھڑ سولر پینلز لگوا رہے ہیں لیکن ان کی حفاظت سے بے خبر ہیں لیکن آج ہم آپ کو  ان کی حفاظت کے کچھ زبردست طریقے بتانے جارہے ہیں  جس سے آپ ان کی کارکردگی بھی بہتر بنا سکتے ہیں ۔ تفصیلات کے مطابق اگر ہم ان پینلز کی مناسب دیکھ بھال نہیں کریں گے تو مختلف موسمی حالات، خاص طور پر بارش سے انہیں نقصان پہنچنے کا قوی امکان ہے، کیونکہ بارش سولر پینلز کی کارکردگی کو کافی حد تک کم کر سکتی ہے اور اگر مناسب طریقے سے توجہ نہ دی جائے تو خرابی کی صورت میں اس کی مرمت پر کافی اخراجات بھی آ سکتے ہیں۔ صفائی اور دیکھ بھال گھروں کی چھتوں پر نصب ہونے کی وجہ سے سولر پینلز پر گرد و غبار تیزی سے جمع ہو جاتا ہے اور اگر آس پاس درخت ہوں تو درختوں کے پتے اور پرندوں کی گندگی بھی ان پر کثرت سے جمع ہو سکتی ہے، جو سورج کی روشنی براہِ راست ان پر پڑنے میں رکاوٹ کا سبب بنتی ہے۔ ضروری ہے کہ سولر پینلز کی دیکھ بھال کا خاص خیال رکھا جائے، انہیں باقاعدگی سے کسی نرم برش یا کپڑے سے صاف کریں لیکن یہ بھی خیال رکھیں کہ صفائی کے لیے کسی تیز کیمیکل کا استعمال نہ کریں، کیونکہ کیمیکل سولر پلیٹس کو خراش یا نقصان پہنچا سکتا ہے۔ باقاعدگی سے سولز پینلز کا جائزہ لیں خاص طور سے بارش کے موسم میں تاکہ بروقت خرابی کا پتہ چل سکے، اگر کوئی مسئلہ نظر آئے تو اسے فوری طور پر حل کریں بصورتِ دیگر بھاری نقصان کا سامنا بھی کرنا پڑ سکتا ہے۔ پینلز کی تنصیب میں معیار کا خیال سولر پینلز کی تنصیب کے لیے کسی اچھے ٹیکنیشن کا انتخاب کریں تاکہ وہ اس بات کو یقینی بنائے کہ پینلز کی تنصیب ایسے زاویے اور سمت میں ہو کہ وہ سورج کی روشنی کو زیادہ سے زیادہ جذب کر سکیں اور بارش کے موسم میں پینلز پر پانی جمع نہ ہو۔ اعلیٰ معیار کے ماؤنٹنگ سسٹم کا استعمال کریں تاکہ تیز ہواؤں اور طوفانی بارش کے باوجود پینلز اپنی جگہ سے نہ ہٹیں، نہ ہلیں اور نہ ہی خراب ہوں۔ سولر پینلز کی تنصیب کے وقت اچھی کوالٹی کا میٹریل استعمال کریں، سستے سامان اور ٹیکنیشن سے انسٹالیشن آپ اور آپ کے اہلِ خانہ کے لیے جان لیوا خطرے کا باعث بن سکتی ہے۔ سولر پینلز کے لیے کور کا استعمال سولر پینلز کے لیے ایسے کورز کا استعمال کریں جو طوفانی بارشوں یا تیز ہواؤں کے دوران ان کی حفاظت کر سکیں اور موسم بہتر ہونے پر آسانی سے واپس اتارے جا سکیں اور اگر علاقے میں بارشیں کثرت سے ہوتی ہیں یا اکثر و بیشتر ہی تیز ہواؤں سے سامنا رہتا ہے تو مستقل بنیاد پر بھی پینلز پر کور لگوائے جا سکتے ہیں۔ ایسے فکسڈ کورز کم لچکدار ہونے کے باوجود بھی مناسب آپشن ہو سکتے ہیں، جو سولر پینلز کو مستقل تحفظ فراہم کرتے ہیں۔ سولر پینلز کی کوٹنگ سولر پینلز پر ہائیڈرو فوبک کوٹنگز چڑھوائیں تاکہ پینلز پانی سے محفوظ رہ سکیں، پانی سے کارکردگی کم ہونے کا خدشہ رہتا ہے، یہ کوٹنگز پینلز کو زنگ لگنے سے بھی بچا سکتی ہیں۔ اس کے علاوہ اینٹی ریفلیکٹیو کوٹنگز سے بھی سولر پینلز کی کارکردگی کو بہتر بنا سکتے ہیں، کیونکہ یہ کوٹنگز چمک کو کم کرتی اور روشنی کو زیادہ جذب کرتی ہیں۔","science"
"291","25 ویں ایشیا آئی ٹی سی این کا ایکسپو سینٹر کراچی میں دوسرا روز","https://urdu.samaa.tv/2087320384","پاکستان کے سب سے بڑے آئی ٹی اور ٹیلی کام 29 اگست تک ایکسپو سنٹر کراچی میں جاری رہے گا شرکاء کا کہنا ہے کہ اس ایونٹ کی وجہ سےعالمی کمپنیاں پاکستان انویسٹمنٹ کیلئے پر اعتماد نظر آ رہی ہیں،اس ایونٹ سے 500 ملین ڈالر سےزیادہ کی سرمایہ کاری اورکاروبار کی توقع ہے،جو کہ پاکستان کی معیشت میں اہم کردار ادا کرے گا۔ آئی ٹی سی این ایشیا 2024 ورلڈسی آئی او 200 سمٹ کے دوسرے ایڈیشن کی بھی میزبانی کرے گا، جو کہ 55 ممالک میں منعقد ہونے والا ایک عالمی ایونٹ ہے تین روزہ ایونٹ میں معروف عالمی اورمقامی برانڈزشرکت کر رہےہیں جن میں گوگل،ٹک ٹاک، مائیکرو سافٹ، اوڈو، ہواوے، پی ٹی سی ایل، ایزی پیسہ سمیت 750 کمپنیاں شامل ہیں اس تقریب میں 300 سے زائد مقررین اور مختلف ممالک سے 70,000 سے زائد افراد شرکت کریں گے، جن میں سعودی عرب، چین، سنگاپور، آذربائیجان، بحرین، ایران، مصر، متحدہ عرب امارات وغیرہ سمیت 17 ممالک کے 350 غیر ملکی مندوبین شامل ہیں","science"
"292","صارفین کےموبائل فون  سم ڈیٹا کی لیکج اور اوپن مارکیٹ میں فروخت  میں پولیس افسران  ملوث","https://urdu.samaa.tv/2087320343","ذرائع پی ٹی اے کا کہنا ہے کہ 72 تحقیقاتی افسران کو ٹیلی کام صارفین کے ڈیٹا تک رسائی حاصل ہے، صارفین کےموبائل فون  سم ڈیٹا کی لیکج اور اوپن مارکیٹ میں فروخت  میں پولیس افسران کے ملوث ہونے کا انکشاف سامنے آگیا ہے۔ اسلام آباد میں پاکستان ٹیلی کمیونیکیشن اتھارٹی (پی ٹی اے) کے ذرائع کی جانب سے فراہم کی گئی معلومات کے مطابق72 تحقیقاتی افسران کو ٹیلی کام صارفین کے ڈیٹا تک رسائی حاصل ہے ،ڈیٹا لیکج کی 21 شکایات پر تحقیقات میں پولیس افسران ڈیٹا کی فروخت میں ملوث پائے گئےہیں۔ پاکستان ٹیلی کمیونیکیشن اتھارٹی(پی ٹی اے) کے ذرائع نے مزید بتایا کہ بلوچستان ، پنجاب اور سندھ کے پولیس افسران ڈیٹا کی فروخت میں ملوث تھے ، پولیس افسران ایک صارف کا ڈیٹا ڈھائی سے تین ہزار روپے میں فروخت کرتے تھے ،  پولیس افسران  ڈیٹا کی فروخت سے روزانہ 2 سے ڈھائی لاکھ روپے کماتے تھے ۔ پی ٹی اے  ذرائع کی جانب سے فراہم کی گئی معلومات  میں مزید بتایا گیا ہے  کہ ملوث افسران نے  پکڑے جانے پر مؤقف اختیار کیا کہ ہمارا اکاؤنٹ استعمال  ہوا ہے  ، ٹیلی کام کمپنیوں  نے ڈیٹا نہیں دیا توان کے افسران کے خلاف جھوٹے مقدمات بنائے گئے،  پی ٹی اے ملوث پولیس افسران کے خلاف خود  کارروائی کا اختیار نہیں رکھتا ۔ پاکستان ٹیلی کمیونیکیشن اتھارٹی(پی ٹی اے)نے وزارت داخلہ کو اپنے ایس او پی تبدیل کرنے کی درخواست کردی  ہے، سیکیورٹی اہلکاروں کے ذریعے شہریوں کے ڈیٹا لیک کی روک تھام کیلئے حکمت عملی بنائی جائے ۔","science"
"293","انٹرنیٹ کی  سست روی کی بنیادی وجہ سب میرین کیبلز کی خرابی قرار","https://urdu.samaa.tv/2087320333","پاکستانی ٹیلی کمیونیکشن اتھارٹی نے کہاہے کہ پاکستان میں انٹرنیٹ کی سست روی کی بنیادی وجہ سب میرین کیبلز کی خرابی ہے، دو میں سے ایک کیبل کی مرمت کردی گئی ہے دوسری کیبل اکتوبر میں ٹھیک ہونے کا امکان ہے۔ پی ٹی اے نے بیان جاری کرتے ہوئے کہا کہ پاکستان کو جوڑنے والی 7 بین الاقوامی سب میرین کیبلز میں سے 2 خراب تھیں، سب میرین کیبل اے اے ای ون کی مرمت کر دی گئی ہے، اے اے ای ون کی مرمت سے انٹرنیٹ کی صورتحال میں بہتری آئے گی، ایس ایم ڈبلیو فور سب میرین کیبل میں خرابی اکتوبر تک ٹھیک ہونے کا امکان ہے۔","science"
"294","کراچی میں پاکستان کے سب سے بڑے آئی ٹی اور ٹیلی کام کا آغاز ہوگیا","https://urdu.samaa.tv/2087320315","پاکستان کے سب سے بڑے آئی ٹی اور ٹیلی کام کا آغاز ہوگیا،28 سے لیکر 29 اگست تک ایکسپو سنٹر کراچی میں جاری رہے گا اس ایونٹ سے 500 ملین ڈالر سے زیادہ کی سرمایہ کاری اور کاروبار کی توقع ہے، جو کہ پاکستان کی معیشت میں اہم کردار ادا کرے گا آئی ٹی سی این ایشیا 2024 ورلڈ سی آئی او 200 سمٹ کے دوسرے ایڈیشن کی بھی میزبانی کرے گا، جو کہ 55 ممالک میں منعقد ہونے والا ایک عالمی ایونٹ ہے۔ تین روزہ ایونٹ میں معروف عالمی اور مقامی برانڈز شرکت کر رہے ہیں جن میں گوگل، ٹک ٹاک، مائیکروسافٹ، اوڈو، ہواوے، پی ٹی سی ایل، ایزی پیسہ سمیت 750 کمپنیاں شامل ہیں اس تقریب میں 300 سے زائد مقررین اور مختلف ممالک سے 70,000 سے زائد افراد شرکت کریں گے، جن میں سعودی عرب، چین، سنگاپور، آذربائیجان، بحرین، ایران، مصر، متحدہ عرب امارات وغیرہ سمیت 17 ممالک کے 350 غیر ملکی مندوبین شامل ہیں ایونٹ ڈائریکٹر ITCN ایشیا عمیر نظام نے کہنا تھا  کہ پاکستان کا آئی ٹی سیکٹر اپنی برآمدات میں مسلسل اضافے اور مختلف ممالک میں مقامی کمپنیوں کی توسیع کے ساتھ تیزی سے ترقی کر رہا ہے شرکاء کا کہنا ہے کہ عالمی کمپنیاں پاکستان میں اپنے قدموں کے نشانات اور شراکت داری کو بڑھا رہی ہیں، جس سے مقامی صنعتوں اور افراد کو تکنیکی منتقلی کی راہ ہموار ہو رہی ہے، منتظمین کا کہنا تھا کہ حکومت اور متعلقہ حکام کے وژن کی وجہ سے ملک ڈیجیٹل تبدیلی کے ذریعے تکنیکی سنگ میلوں پر اپنی معیشت اور حکمرانی کے نظام کو بہتر بنا رہا ہے ہر سال، ITCN Asia تمام اسٹیک ہولڈرز، پالیسی سازوں سے لے کر عالمی اور مقامی ٹیک جنات، پیشہ ور افراد اور مفکرین تک، جدت، ترقی اور اقتصادی ترقی کی سمت ملک کی سمت متعین کرنے کے لیے ایک پلیٹ فارم فراہم کرتا ہے،25 ویں آئی ٹی سی این ایشیا کو ٹیک ڈیسٹینیشن پاکستان کے ذریعے پیش کیا جائے گا اسے وزارت آئی ٹی اور ٹیلی کام، پاکستان ٹیلی کمیونیکیشن اتھارٹی (پی ٹی اے)، خصوصی سرمایہ کاری سہولت کونسل (ایس آئی ایف سی)، پاکستان سافٹ ویئر ایکسپورٹ بورڈ (پی ایس ای بی)، فیڈریشن آف پاکستان کی حمایت حاصل ہے","science"
"295","سیکیورٹی آڈٹ کا مقصد صارفین کے لیے سائبر تحفظ کو یقینی بنانا ہے، پی ٹی اے","https://urdu.samaa.tv/2087320314","پاکستان ٹیلی کمیونیکیشن اتھارٹی (پی ٹی اے) حکام کا کہنا ہے کہ سائبرسیکیورٹی آڈٹ کا مقصد ٹیلی کام کے بنیادی ڈھانچے کو پائیدار اور صارفین سائبر تحفظ یقینی بنانا ہے۔ پی ٹی اے کے مطابق سائبر سیکیورٹی ریگولیشنز 2020 کے تحت ہرسال سائبر سیکیورٹی آڈٹ باقاعدگی  سے کیا جاتا ہے۔ سیکیورٹی آڈٹ کا مقصد ٹیلی کام کے بنیادی ڈھانچے کو پائیدار بنانا اور صارفین کے لیے سائبر تحفظ یقینی بنانا ہے۔ پی ٹی اے کے مطابق یہ آڈٹ تھرڈ پارٹی آڈیٹرز کے ذریعے شفافیت اور بین الاقوامی معیار کو برقرار رکھنے کے لیے کیا جاتا ہے۔ آڈٹ کے تحت لائسنس یافتہ ملازمین کی کوئی جانچ نہیں کی جارہی۔ صارفین کو محفوظ ڈیجیٹل تجربہ فراہمی اور شعبے کا تحفظ یقینی بنانے کے لیے پرعزم ہیں۔","science"
"296","کوٹلی میں سافٹ وئیر ٹیکنالوجی پارک اور فری لانسنگ حب کا افتتاح کردیا گیا","https://urdu.samaa.tv/2087320310","ایس سی او کی جانب سے کوٹلی آزاد کشمیر میں سافٹ وئیر ٹیکنالوجی پارک اور فری لانسنگ حب کاافتتاح کردیا گیا۔ ڈی جی ایس سی او میجرجنرل عمر احمد شاہ نےسافٹ وئیرٹیکنالوجی پارک  کاافتتاح کیا،تقریب میں سول اور فوجی حکام کے علاوہ نوجوانوں اور  طلبہ کی کثیر تعداد نے شرکت کی۔ آزاد کشمیر میں  SCO  جدید ترین اور کثیر لاگت سے تیارکردہ چالیس سے زائد سافٹ ویئر ٹیکنالوجی پارک قائم کر چکی ہے۔ آزاد کشمیر اورگلگت بلتستان کے دور دراز اور پسماندہ علاقوں میں ٹیلی مواصلات کی جدید ترین ٹیکنالوجی سے آراستہ پارکس مقامی نوجوانوں کو موقع فراھم کریں گے،پاک فوج کے ایسے اقدامات خطہ میں نوجوانوں کو بااختیار بنانے کے لیے ہمارے عزم کو ظاہر کرتے ہیں۔ ","science"
"297","موبائل نمبر ظاہر کیے بغیر واٹس ایپ پر بات کرنے کا فیچر متعارف کروانے پر کام شروع","https://urdu.samaa.tv/2087320307","دنیا کی سب سے مقبول ایپلیکیشن واٹس ایپ نے صارفین کے لیے انتہائی کارآمد فیچر متعارف کروانے پر کام شروع کردیا ہے۔ واٹس ایپ کی جانب سے صارفین کے لیے نت نئے فیچرز متعارف کروائے جاتے ہیں تاکہ صارفین کو سہولیت میسر کی جاسکے اور دیگر ایپلی کیشن کے مقابلے میں ان کی سبقت برقرار رہے۔ واٹس ایپ کی جانب سے صارفین کی پرائیویسی کے لیے ایسا فیچر متعارف کروانے کی تیاری کی جارہی ہے جو ان کی دیرینہ خواہش تھی۔ واٹس ایپ صارفین بہت جلد کسی کو بھی اپنا نمبر ظاہر کیے بغیر میسج کرسکیں گے، صارفین کو سہولت دی جارہی ہے کہ وہ پوزنیم سے اکاؤنٹ بنائیں اور پھر اس کے ذریعے دوسروں کو پیغام بھیجیں۔ اس فیچر کو ابھی صرف بیٹا صارفین کے لیے متعارف کروایا گیا ہے بہت جلد یہ فیچر تمام صارفین کو دستیاب ہوگا۔ واٹس ایپ کی جانب سے صارفین کو بتایا جائے گا کہ وہ پلے اسٹور یا آئی او ایس اسٹور سے اسے اپ ڈیٹ کرلیں گے جس کے بعد صارفین کے پاس سیٹنگز میں جاکر یوزر نیم کا آپشن آجائے گا۔ فیچر متعارف ہونے کے بعد صارفین فیس بک کی طرح نام لکھ کر سرچ کرسکیں گے۔ ","science"
"298","20 ہزار 437 وی پی این سروس پرووائیڈرز نے پی ٹی اے سے رجسٹریشن کرالی","https://urdu.samaa.tv/2087320301","پاکستان ٹیلی کمیونیکیشن اتھارٹی (پی ٹی اے) کی جانب سے وی پی این کی وائٹ لسٹنگ کا عمل جاری ہے۔ 20  ہزار 437  وی پی این سروس پرووائیڈرزنے پی ٹی اے سے رجسٹریشن کرالی۔ پاکستان میں 1286  وی پی این کمپنیوں نے 19 ہزار 840 وی پی این رجسٹرڈ کرالئے۔ فری لانسرز نے بھی زیر استعمال وی پی این رجسٹرڈ کروانے شروع کردیئے ہیں۔ 136 فری لانسرز نے 180 وی پی این کی رجسٹریشن کروا لی۔ سافٹ ویئر ہاؤسز ایسوسی ایشن پاشا نے بھی 417 وی پی این رجسٹرڈ کروالئے۔ مجموعی طور پر پی ٹی اے سے 1422   کمپنیوں نے وی پی این کی رجسٹریشن کروائی ہے۔ حکومتی ذرائع کے مطابق پیکا ایکٹ کا نفاذ تب ہوگا جب وی پی این کا غیر قانونی استعمال رکےگا۔ پی ٹی اے، وی پی این رجسٹریشن اوروائٹ لسٹنگ 2010 سے جاری رکھے ہوئے ہے ۔ اب تک  469 موبائل ایپلی کیشنز کو بلاک کیا جا چکا ہے۔ بلاک کی گئی ایپلی کیشنز میں 435 اینڈرائئڈ جبکہ 34 ایپل کی ایپلی کیشن شامل ہیں۔ ان ایپلی کیشنز کو اسلام مخالف مواد، غیر اخلاقی اور فراڈ میں ملوث ہونے پر بلاک کیا گیا۔ ","science"
"299","ایپل کا 9 ستمبر کو آئی فون 16 سیریز کی ڈیوائسز متعارف کرانے کا اعلان","https://urdu.samaa.tv/2087320286","امریکی ٹیکنالوجی کمپنی ایپل نے 9 ستمبر کو آئی فون 16 سیریز کی ڈیوائسز متعارف کرانے کا اعلان کر دیا ۔ رپورٹس کے مطابق ایپل کی جانب سے 9 ستمبر کو گلو ٹائم نامی ایونٹ کا انعقاد کیا جائے گا جس میں آئی فون 16 سیریز کی ڈیوائسز متعارف کرائی جائیں گی ۔ ٹینکالوجی کمپنی کی جانب سے ایونٹ کے حوالے سے مزید تفصیلات جاری نہیں کی گئی ہیں۔ میڈیا رپورٹس میں دعویٰ کیا گیا کہ گلو ٹائم ایونٹ میں آئی فون 16 سیریز، ایپل واچز اور ائیر پوڈز کو پیش کیا جائے گا اور آئی فون 16، آئی فون 16 پلس، آئی فون 16 پرو اور آئی فون 16 پرو میکس متعارف کرائے جائیں گے۔ ۔ ایونٹ میں آئی فون 16 میں 6.1 انچ، آئی فون 16 پلس میں 6.7 انچ، آئی فون 16 پرو میں 6.3 انچ جبکہ آئی فون 16 پرو میکس میں 6.9 انچ کا ڈسپلے دیا جائے گا۔","science"
"300","صارفین کو مزید چند ہفتے سست انٹرنیٹ کا عذاب جھیلنا پڑے گا","https://urdu.samaa.tv/2087320223","پاکستان میں صارفین کو مزید چند ہفتے سست انٹرنیٹ کا عذاب جھیلنا پڑے گا ۔ ملک میں سست انٹرنیٹ کو 21 واں روز  مکمل ہوگیا جبکہ پاکستان ٹیلی کمیونیکیشن اتھارٹی ( پی ٹی اے ) کی ڈیڈ لائن کل ختم ہوگی تاہم، پی ٹی اے کی ڈیڈ لائن کل پوری ہونے کے باوجود بھی انٹرنیٹ بحال نہیں ہو گا ۔ سماء سے خصوصی گفتگو کرتے ہوئے پی ٹی اے حکام کا کہنا تھا کہ انٹرنیٹ کی سست روی 7 سب میرین کیبلز میں سے 2 کی خرابی کے باعث ہے اور اے اے ای 1 کیبل کی ری راؤٹنگ ایک سے دو دن میں مکمل ہونے کا امکان ہے ۔ حکام نے بتایا کہ اس کے بعد انٹرنیٹ سروسز میں مزید بہتری آجائے گی۔ ان کا کہنا تھا کہ ایس ایم ڈبلیو 4 کیبل کی مرمت کا مرحلہ چند ہفتوں میں مکمل ہونے کا امکان ہے اور دوسری سب میرین کیبل کی تکمیل کے بعد انٹرنیٹ سروسز مکمل طور پر دستیاب ہوں گی ۔","science"
"301","پی ٹی اے نے سابق چیئرمین اور ممبران پر کروڑوں روپے لٹا دیئے","https://urdu.samaa.tv/2087320177","آڈیٹرجنرل آف پاکستان کی رپورٹ نے پاکستان ٹیلی کمیونیکشن اتھارٹی ( پی ٹی اے ) میں مالی بے ضابطگیوں کا پردہ چاک کر دیا ۔ ملک معاشی مسائل سے دوچار ہونے کے باوجود بھی سرکاری اداروں کی شاہ خرچیاں جاری ہیں اور پی ٹی اے نے الاؤنس کی مد میں سابق چیئرمین اور ممبران پر کروڑوں روپے لٹا دیئے ۔ آڈیٹرجنرل آف پاکستان کی آڈٹ رپورٹ کے مطابق پی ٹی اے کے سابق چیئرمین اور ممبران کو ایک سال میں ایک کروڑ دس لاکھ سے زائد کی غیرقانونی ادائیگیاں ہوئیں  جبکہ سابق افسران کو ادائیگیاں ہاؤس رینٹ ، میڈیکل اور عید الاؤنس کی مد میں کی گئیں ۔ سابق افسران کو گریجویٹی ، یوٹیلیٹی ، اردلی اور مہارت الاؤنس بھی دیا گیا ۔ سابق چیئرمین اور ممبران کی تعیناتی ایم پی ون اور ایم پی ٹو اسکیل میں ہوئی، افسران عہدے کی معیاد ختم ہونے کے بعد کسی مراعات کے اہل نہیں تھے لیکن پھر بھی انہیں الاؤنسز کی مد میں 33 لاکھ 71 ہزار سے زائد ادائیگیاں کی گئیں جبکہ گریجویٹی کی مد میں 33 لاکھ اور عید انعام کے نام پر 28 لاکھ 71 ہزار روپے جاری کئے گئے۔ آڈیٹر جنرل  کی رائے میں ادائیگیوں سے متعلق پی ٹی اے کا جواب تسلی بخش نہیں ۔","science"
"302","ٹیلی گرام کے مالک پاول دوروف کو فرانس میں گرفتار کرلیا گیا","https://urdu.samaa.tv/2087320171","مقبول سوشل میڈیا ایپ ٹیلی گرام کے مالک پاول دوروف کو فرانسیسی حکام نے حراست میں لے لیا۔ غیر ملکی میڈیا رپورٹس کے مطابق ٹیلی گرام ایپ کے مالک پاول دوروف کو فرانس میں گرفتار کر لیا گیا ہے جبکہ روسی نژاد فرانسیسی ارب پتی کو پرائیوٹ جیٹ سے اتار کر حراست میں لیا گیا ۔ پاول دوروف کے خلاف فرانس میں  فراڈ کا مقدمہ درج تھا ۔ دوسری جانب روس نے پاول دوروف تک قونصلر رسائی کا مطالبہ کردیا ہے۔ ٹیلی گرام ایپ کو کئی ممالک میں پابندی کا سامنا ہے اور فوربز میگزین کے مطابق 39 سالہ پاول دوروف 15 ارب ڈالر اثاثوں کے مالک ہیں۔","science"
"303","موبائل نیٹ ورک ، انٹرنیٹ ، اے ٹی ایم اور سیٹلائٹ سروس متاثر ہونے کا خطرہ","https://urdu.samaa.tv/2087320147","حکومت اور ایل ڈی آئی آپریٹرز کے درمیان لائسنسز کی تجدید اور واجبات کا تنازعہ تاحال حل نہیں ہو سکا۔ پی ٹی اے نے ملک میں ٹیلی کام سروسز متاثر ہونے کا خدشہ ظاہر کر دیا۔ حکومت اور ایل ڈی آئی آپریٹرز کے درمیان لائسنسوں کی تجدید اور واجبات کا تنازعہ سنگین صورت اختیار کر گیا ۔ ملک میں ٹیلی کام سروسز متاثر ہونے کا خطرہ ہے۔ پاکستان ٹیلی کام اتھارٹی نے وزارت آئی ٹی کو تحریری طور پر خبردار کر دیا۔ پی ٹی اے دستاویز کے مطابق ایل ڈی آئی لائسنسز کی تجدید  نہ ہونے کی صورت میں 50 فیصد موبائل ٹریفک متاثر ہو سکتی ہے ۔ موبائل ٹاور کام کرنا چھوڑ دیں گے۔ انٹرنیٹ ٹریفک بھی 10 فیصد کم ہو جائے گی۔ ملک میں 40 فیصد بینک اے ٹی ایم بند ہونے کا خدشہ ہے جبکہ سیٹلائٹ سروسز پر بھی اثر پڑے گا ۔ ایل ڈی آئی کمپنیوں کےلائسنسوں کی تجدید نہ ہونے سے سروس دیگر آپریٹرز پر شفٹ کرنا پڑے گی، جس سے عالمی موبائل اور انٹرنیٹ رابطے بھی متاثر ہو سکتے ہیں ۔ دوردراز علاقوں کے سرکاری دفاتر کے مواصلاتی رابطےبھی منقطع ہو جائیں گے۔ 10 ایل ڈی آئی کمپنیوں کے ذمے مجموعی طور پر 76 ارب روپے واجب الادا ہیں ۔ کمپنیوں نے یہ رقم اے پی سی اور یو ایس ایف کی مد میں حکومت کو ادا کرنی ہے ۔ دوسری جانب پاکستان میں اے ٹی ایم کی ممکنہ بندش سے متعلق وضاحت کرتے ہوئے پی ٹی اے نے کہا ہے کہ ایل ڈی آئی نیٹ ورکس کو غیر فعال یا بند نہیں کیا گیا ہے۔ پی ٹی اے نے بتایا کہ ملک میں آئی ٹی یا مالیاتی سیکٹر بشمول اے ٹی ایم نیٹ ورکس متاثر ہونے کے ممکنہ طور پر کوئی امکانات نہیں ہیں۔ جاری بیان میں پی ٹی اے نے یہ بھی واضح کیا کہ میعاد ختم ہونے والے ایل ڈی آئی لائسنسوں کے آپریشنز معطل یا بند نہیں ہیں۔","science"
"304","پی ٹی اے نے ملک میں ٹیلی کام سروسز متاثر ہونے کا خدشہ ظاہر کر دیا","https://urdu.samaa.tv/2087320133","پاکستان ٹیلی کمیونیکیشن ( پی ٹی اے ) نے ملک میں ٹیلی کام سروسز متاثر ہونے کا خدشہ ظاہر کر دیا ۔ حکومت اور ایل ڈی آئی آپریٹرز کے درمیان لائسنسز کی تجدید اور واجبات کا تنازعہ تاحال حل نہیں ہو سکا ہے جس کے باعث پی ٹی اے نے ملک میں ٹیلی کام سروسز متاثر ہونے کا خدشہ ظاہر کر دیا ہے ۔ پی ٹی اے کے مطابق تنازعہ برقرار رہنے کی صورت میں موبائل نیٹ ورک ، انٹرنیٹ ، اے ٹی ایم اور سیٹلائٹ سروس متاثر ہوسکتی ہیں اور اتھارٹی کی جانب سے وزارت آئی ٹی کو تحریری طور پر بھی آگاہ کر دیا گیا ہے ۔ پی ٹی اے دستاویز کے مطابق ایل ڈی آئی لائسنسز کی تجدید  نہ ہونے کی صورت میں 50 فیصد موبائل ٹریفک متاثر ہو سکتی ہے ، موبائل ٹاور کام کرنا چھوڑ دیں گے اور انٹرنیٹ ٹریفک بھی 10 فیصد کم ہو جائے گی ۔ ملک میں 40 فیصد بنک اے ٹی ایم بند ہونے کا خدشہ بھی ہے اور سیٹلائٹ سروسز پر بھی اثر پڑے گا ۔ ایل ڈی آئی کمپنیوں کےلائسنسوں کی تجدید نہ ہونےسےسروس دیگر آپریٹرز پر شفٹ کرنا پڑے گی جس سےعالمی موبائل اور انٹرنیٹ رابطے بھی متاثر ہو سکتے ہیں ۔ دوردراز علاقوں کے سرکاری دفاتر کے مواصلاتی رابطےبھی منقطع ہو جائیں گے۔ 10 ایل ڈی آئی کمپنیوں کے ذمے مجموعی طور پر 76 ارب روپے واجب الادا ہیں ، کمپنیوں نے یہ رقم اے پی سی اور یو ایس ایف کی مد میں حکومت کو ادا کرنی ہے ۔","science"
"305","پاکستان کی سائبر سیکیورٹی کو یقینی بنانے کے لیے پی ٹی اے کا اہم اقدام","https://urdu.samaa.tv/2087320118","پاکستان کی سائبر سیکیورٹی یقینی بنانے کے لیے پاکستان ٹیلی کمیونیکیشن اتھارٹی (پی ٹی اے) کی ہدایت پر ٹیلی کام آپریٹرز کا آڈٹ شروع  کردیا گیا۔ ذرائع کے مطابق سائبر سیکیورٹی فریم ورک کے تحت یہ جائزہ بھی لیا جائے گا کہ فائروال لگی ہے یا نہیں، عالمی معیار کی کمپنیوں سے کرائے  گئے آڈٹ کا حتمی جائزہ  پی ٹی اے لے گا۔ ٹیلی کام آپریٹرز کی سائبرسیکیورٹی کا تمام تکنیکی پہلوؤں سے جائزہ لیا جائے گا، ٹیلی کام کمپنیوں کی سائبر سیکیورٹی فریم ورک پر عملدرآمد کی صورتحال کا  بھی جائزہ لیا جائے گا، ٹیلی کام آپریٹرز کے سٹاف کی سیکیورٹی کلیئرنس بھی دیکھی جائے گی۔ ذرائع کے مطابق ٹیلی کام آپریٹرز سے صارفین کا ڈیٹا لیک نہ ہونے کا بھی جائزہ لیا جائے گا ، سائبرسیکیورٹی آڈٹ مکمل ہونے کے بعد پی ٹی اے اس پر اپنی سفارشات دے گا۔","science"
"306","پاکستان میں غیرقانونی وی پی این کے استعمال میں غیرمعمولی  اضافہ ہوگیا","https://urdu.samaa.tv/2087320037","پاکستان میں انٹرنیٹ سروس کی سست روی کے باعث غیرقانونی وی پی این کے استعمال میں غیرمعمولی  اضافہ ہوگیا،پی ٹی اے نے وزارت آئی ٹی کووی پی این پالیسی کوجلد حتمی شکل دینےکی سفارش کردی۔ پی ٹی اے کا کہنا ہےکہ ورچوئل پرائیویٹ نیٹ ورک یعنی وی پی این کو بند نہیں بلکہ رجسٹرڈ کرنا چاہتے ہیں،پی ٹی اے ذرائع کے مطابق پاکستان میں لاکھوں فری لانسرز اور آئی ٹی کمپنیز وی پی این استعمال کرتی ہیں،ٹیلی کام صارفین میں وی پی این کےاستعمال میں تیزی سے اضافہ ہورہا ہے۔غیررجسٹرڈ وی پی این کی حوصلہ شکنی کے لیے اُس کی رجسٹریشن ضروری ہے، پی ٹی اے کی جانب سے بنائی گئی وی پی این پالیسی عرصے سے وزارت آئی ٹی میں حتمی فیصلے  کی منتظر ہے،ورچوئل پرائیویٹ نیٹ ورک پالیسی کو جلد منظورکیا جانا ناگزیر ہے،اس کی رجسٹریشن سے صارفین کو نقصان نہیں بلکہ فائدہ ہوگا،رجسٹرڈ وی پی این کے استعمال سے صارفین کا پرسنل ڈیٹا محفوظ رہےگا اور فائروال بھی اثرانداز نہیں ہوگی۔ ","science"
"307","ٹیلی کام کمپنیوں کے پرانے آلات فائروال کی تنصیب میں رکاوٹ","https://urdu.samaa.tv/2087320008","پاکستان میں فائروال کی اپ گریڈیشن کے منصوبہ پر کام تیزی سے جاری ہے تاہم ٹیلی کام کمپنیوں کے  پرانے آلات فائروال کی اپ گریڈیشن  میں مشکلات پیدا کررہے ہیں۔ مختلف کمپنیوں کے آلات کی وجہ سے کنفگریشن کے مسائل ہیں۔ ذرائع کے مطابق پاکستان میں فائروال کی اپ گریڈیشن کے منصوبہ پر کام تیزی سے جاری ہے تاہم سلو انٹرنیٹ کی شکایات پر فائروال پر آف پیک آورز میں  کام کرنے کی ہدایات جاری کردی گئی ہے۔ پی ٹی اے ذرائع کے مطابق فائروال کے کچھ کمپوننٹ مقامی اور کچھ انٹرنیشنل گیٹ وے  پر لگیں گے، ٹیکنیکل ٹیم کو ہدایت کی گئی ہے کہ محدود پیمانے پر چیکنگ کے بعد ہی  بڑے پیمانے پر ٹرائل کیے جائیں۔ ذرائع کا کہنا ہے کہ ٹیلی کام کمپنیوں کے پرانے آلات فائروال کی اپ گریڈیشن  میں مشکلات پیدا کررہے ہیں ، ٹیلی کام آپریٹرز کے آلات ہم آہنگ نہ ہونے کی وجہ سے بھی تکنیکی مسائل پیدا ہورہے ہیں، پہلی مرتبہ تکنیکی مسائل پیدا ہونا نارمل ہے ، قابو پایا جائے گا۔ واضح رہے کہ نئے فریم ورک کے تحت واٹس ایپ، اسکائپ، فیس بک میسنجر، ایمو، وائبر سمیت مختلف فورمز کو لائسنس اور اتھرائزیشن لینا ہوگی، نئے فریم ورک کے تحت ٹویٹر، فیس بک، لِنکڈ اِن، آن لائن گیمنگ اور ای کامرس کو بھی ریگولیٹ کیا جائے گا۔","science"
"308","چیئرمین پی ٹی اے نے انٹر نیٹ میں خرابی اور فائر وال کی  حقیقت بیان کر دی","https://urdu.samaa.tv/2087319955","چیئرمین پی ٹی اے فائر وال کی تنصیب پر آخر کا ر خاموشی توڑتے ہوئے دبے لفظوں میں تصدیق تو کر دی لیکن اس کیلئے انہوں نے مختلف الفاظوں کا ستعمال کیا اور کہا کہ ’ یہ وہی پرانا ویب مینجمنٹ سسٹم ہے جو تحریک انصاف کے دور میں لایا گیا تھا ‘۔ قومی اسمبلی کی قائمہ کمیٹی  برائے انفارمیشن ٹیکنالوجی کے اجلاس میں فائر وال پر گرما گرم بحث ہوئی جس دوران  اراکین نے فائر وال پر تابڑ توڑ سوالات کر دیئے ، چیئرمین پاکستان ٹیلی کمیونیکشن اتھارٹی  میجر ریٹائرڈ حفیظ الرحمان نے کہا کہ فائر وال کا لفظ کہیں نہیں، ویب منیجمنٹ سسٹم ہے،کوئی نیا نظام نہیں، پی ٹی آئی دور والا ویب منیجمنٹ سسٹم ہے، سوشل میڈیا پلیٹ فارمز اینڈ ٹو اینڈ انکرپٹڈ ہوتے ہیں،ایسی کوئی ٹیکنالوجی نہیں جو معلومات تک رسائی کر سکے، وی پی این بند نہیں کئے جا رہے، صرف رجسٹریشن کا کہا ہے۔ سربراہ کمیٹی امین الحق نے کہا کہ عوام کو بتایا جائے کہ انٹرنیٹ سروس کیوں متاثر ہیں ؟ بریفنگ کے دوران بتایا کہ فائبر آپٹک کیبل میں خرابی  اور  وی پی این  کے استعمال سے انٹرنیٹ ڈاؤن ہوا، چیئرمین پی ٹی اے نے کہا کہ انٹرنیٹ سست روی کا مسئلہ 27 اگست کو حل ہو جائے گا۔ کمیٹی نے آئی ٹی، ٹیلی کام سیکٹر اور انڈسٹری کے نقصان کی تفصیلات مانگ لیں ہیں ۔ صحافیوں کے سوالات پر بتایا  چیئرمین پی ٹی اے نے کہا کہ کہ 2019 میں پی ٹی آئی دور میں ویب منیجمنٹ سسٹم کی منظوری ہوئی تھی، ہم اسی کو اپگریڈ کر رہے ہیں۔ چیئرمین پی ٹی اے سے سوال ہوا کہ ’سر یہ فائر وال ہے یا ویب منیجمنٹ سسٹم ہے؟ چیئرمین پی ٹی اے کا جواب: ’فائر وال کا لفظ کہیں بھی نہیں یہ آپ نے خود بنایا ہوا ہے، کس نے کہا آپ سے کہ فائر وال ہے، یہ ویب منیجمنٹ سسٹم ہے جو پہلے سے لگا ہوا ہے‘ سوال: سر فائر وال کا مقصد سوشل میڈیا کو کنٹرول کرنا ہے؟ جواب: ’یہ گرے ٹریفک کو کنٹرول کرنے کیلئے ہے‘ اپوزیشن لیڈر عمر ایوب نے کہا جو بھی  ہے بتایا جائے اس سسٹم کی رسائی کہاں تک ہوگی؟ کیا خفیہ ادارے کسی کو پوچھے بغیر کسی سسٹم کو بلاک کرسکتے ہیں؟ حکومتی رکن ذوالفقار بھٹی نے عمر ایوب کے سوالات پر اعتراض کیا اور  کہا بار بار ایک جیسے ہی پوائنٹ کیوں اٹھا رہے ہیں،  دونوں ارکان کے درمیان اسی پر گرما گرمی ہو گئی۔","science"
"309","پاکستان معاشی بہتری کی راہ پر ، آئی ٹی برآمدات میں 34 فیصد اضافہ","https://urdu.samaa.tv/2087319943","رواں مالی سال کے پہلے مہینے میں آئی ٹی برآمدات کی ترسیلات میں 24 فیصد اضافہ ہوگیا۔ جولائی میں آئی ٹی کی برآمدات 28 کروڑ ساٹھ لاکھ ڈالرز تک پہنچ گئیں، جو گذشتہ 12 ماہ کی اوسط دو سو انہتر ملین ڈالرز ایکسپورٹس سے زیادہ ہیں۔ مالی سال کے پہلے ماہ کی مجموعی برآمدات میں آئی ٹی کا حصہ 46 فیصد ہے ۔ آئی ٹی برآمدات میں اضافےکی وجہ برآمدکنندگان کےخصوصی غیرملکی کرنسی اکاؤنٹس کی حد کو 35 فیصد سے بڑھا کر 50 فیصد کرنا اور پاکستانی روپے کا استحکام ہے۔ ممکنہ طور پر مجودہ مالی سال میں آئی ٹی سیکٹر کی برآمدات ساڑھے تین ارب ڈالر  سے زیادہ ہونےکا امکان ہے۔ موجودہ حکومت کی ہدایت اور ایس آئی ایف سی کی معاونت سے وزارت آئی ٹی اور پاکستان سافٹ ویئر ایکسپورٹ بورڈ آئی ٹی برآمدات میں اضافے کے لیے اقدامات کر رہے ہیں ۔ ","science"
"310","واٹس ایپ صارفین کےلیے 2 نئے دلچسپ اور کارآمد فیچرز متعارف","https://urdu.samaa.tv/2087319865","واٹس ایپ میں 2 نئے بہترین فیچرز کا اضافہ کیا جا رہا ہے جو صارفین کے لیے کارآمد ثابت ہوں گے۔ نئے واٹس ایپ فیچر میں ایک صارفین کی سیکیورٹی اور پرائیویسی سے متعلق ہے جبکہ دوسرا اسٹیٹس پر اپنے جذبات کے اظہار میں مدد فراہم کرے گا۔ خیال رہے کہ واٹس ایپ کو 2 ارب سے زائد افراد استعمال کرتے ہیں اور بیشتر افراد اس ایپ میں نامعلوم اکاؤنٹس کی جانب سے بھیجے گئے پیغامات سے پریشان رہتے ہیں۔ یہی وجہ ہے کہ میٹا کی زیرملکیت میسجنگ ایپ نے صارفین کے تحفظ اور پرائیویسی کے لیے ایک بہترین فیچر متعارف کرایا ہے۔ بلاک ان نون اکاؤنٹ میسجز نامی یہ فیچر ابھی اینڈرائیڈ ڈیوائسز کے لیے واٹس ایپ کے نئے بیٹا ورژن میں متعارف کرایا گیا ہے۔ اس فیچر کے ذریعے صارفین نامعلوم اکاؤنٹس کی جانب سے بھیجے جانے والے میسجز کو بلاک کرسکیں گے۔ یہ فیچر خودکار طور پر اس وقت نامعلوم اکاؤنٹس کے میسجز بلاک کردے گا جب ان کی تعداد ایک مخصوص حد سے زیادہ ہو جائے گی۔ رپورٹ کے مطابق ابھی اس فیچر پر کام جاری ہے تو یہ بیٹا ورژن استعمال کرنے والے صارفین کو بھی دستیاب نہیں، اس لیے یہ کہنا مشکل ہے کہ کب تک تمام صارفین کے لیے متعارف کرایا جائے گا۔ دوسرا فیچر اسٹیٹس ایپ ڈیٹس پر کوئیک ری ایکشن کا ہے۔ یہ فیچر بھی اینڈرائیڈ ڈیوائسز کے لیے واٹس ایپ کے بیٹا ورژن میں متعارف کرایا گیا ہے۔ رپورت کے مطابق جب آپ کسی اسٹیٹس کو دیکھیں گے تو ریپلائی ٹیکسٹ باکس کے برابر میں ہارٹ کی شکل کے بٹن پر کلک کرکے آپ اسے لائیک کرسکیں گے۔ جب کوئی صارفین آپ کے اسٹیٹس پر ری ایکٹ کرے گا تو انسٹاگرام اسٹوریز کی طرح آپ اسے اسٹیٹس ویورز لسٹ میں دیکھ سکیں گے۔","science"
"311","پاکستان میں فائر وال کا نظام لگانے کا فیصلہ پی ٹی آئی کے دور حکومت میں ہوا","https://urdu.samaa.tv/2087319797","پاکستان میں فائر وال سسٹم  لگانے کا فیصلہ 4 نومبر 2020 کو بانی پاکستان تحریک انصاف(پی ٹی آئی ) نے اپنے دور حکومت میں کیا  تھا۔ تفصیلات کے مطابق ‎وزیراعظم آفس میں 22 اکتوبر 2020 کو نیشنل فائر وال سسٹم سے متعلق اجلاس منعقد ہوا تھا،‎سابق وزیراعظم اور بانی پاکستان تحریک انصاف(پی ٹی آئی )  عمران خان نے نیشنل فائروال سسٹم لگانے کے حوالے سے احکامات جاری کیے  تھے۔ ‎وزیرعظم آفس نے  سابق وزیراعظم  عمران خان کی ہدایت کے تحت فائروال سسٹم لگانے کے لیے سیکرٹری  انفارمیشن ٹیکنالوجی (آئی ٹی) کو 4 نومبر 2020 کو خط لکھا تھا اور‎خط کی کاپی چیئرمین پاکستان ٹیلی کمیونیکیشن اتھارٹی) پی ٹی اے( اور انٹیلی جنس ادارے کو بھی ارسال کی گئی   تھی۔ ‎پی ٹی آئی دور میں اس حوالے سے لکھے گئے خط کی کاپی سامنے آگئی ہے۔ A copy of the letter on putting up a firewall in the PTI era by Farhan Malik on Scribd  سیکرٹری  انفارمیشن ٹیکنالوجی (آئی ٹی) کو  لکھے گئے خط کے متن میں لکھا گیا کہ وزیراعظم کے احکامات کے مطابق ‎ نیشنل فائر وال سسٹم تیار اور نصب کیا جائے  وزارت انفارمیشن ٹیکنالوجی (آئی ٹی) کیس باضابطہ منظوری کے لیے مجاز  اتھارٹی کو بھجوائے ،‎ سابق وزیراعظم  عمران خان کی ہدایت پروزیرعظم آفس کی جانب سے جاری کئے گئے خط کے متن میں مزید لکھا گیا ہے کہ فائر وال پر فریقین کی تجاویز اور عمل درآمد کے لیے آپشنز بھی تجویز کیے جائیں ‎وزیراعظم کے احکامات کے مطابق ٹائم لائنز اور پیش رفت رپورٹ جمع کروائی جائے۔","science"
"312","انٹرنیٹ کو بند کیا نہ سلو کیا گیا، ایسے اقدامات اٹھانے کی بات میں کوئی سچائی نہیں، شزہ فاطمہ","https://urdu.samaa.tv/2087319771","وزیر مملکت آئی ٹی شزہ فاطمہ کا کہنا ہے کہ انٹرنیٹ کو بند کیا نہ سلو کیا گیا، لوگوں کی زباں بندی کیلئے ایسے اقدامات اٹھانے کی بات میں کوئی سچائی نہیں۔ معاملہ حل ہو چکا۔ انٹرنیٹ پر دباؤ وی پی این کے استعمال کی وجہ سے آیا۔ عوام کے غصے کا اندازہ ہے۔ کوشش ہے اب اس طرح کے مسائل کا سامنا نہ کرنا پڑے۔ اسلام آباد میں پریس کانفرنس کے دوران وزیر مملکت آئی ٹی شزہ فاطمہ نے کہا کہ پاکستان میں انٹرنیٹ کو بند کیا گیا نہ رفتارکم کی گئی، جب زیادہ لوگ لائیو انٹرنیٹ پر جاتے ہیں تو دباؤبڑھتاہے، حکومت کی جانب سے انٹرنیٹ کی بندش میں کوئی سچائی نہیں، کوشش ہےعوام کو انٹرنیٹ کے استعمال میں مسائل کاسامنانہ ہو۔ شزہ فاطمہ نے کہا کہ سب کوذمہ داری سےپاکستان سےمتعلق بات کرنےکی ضرورت ہے، ذمہ داری سے انٹرنیٹ سے متعلق بات کرنے کی ضرورت ہے، پاکستان کا تشخص متاثر ہونے پر سرمایہ کاری لانے میں مشکلات ہوتی ہیں، حکومت انڈسٹری کی سپورٹ کیلئے پوری کوشش کررہی ہے۔ انہوں نے مزید کہا کہ پاکستان میں پالیسیوں پرتیزی سے کام ہورہا ہے، اتھرائزیشن کے بعد پاکستان میں4نئی کیبلز لائی جارہی ہیں، حکومت انڈسٹری، نوجوانوں اورآئی ٹی کے فروغ کیلئے سب سے آگے ہوگی۔ اس بار آئی ٹی برآمدات سب سے زائد رہیں۔ شزہ فاطمہ خواجہ کا کہنا تھا کہ وزیر اعظم کی ٹاپ ترجیحات میں آئی ٹی شامل ہے، وزیراعظم نے نیشنل ڈیجیٹلائزیشن پروگرام کوترجیح قرار دیا، ڈیجیٹل اتھارٹی کا بل وزارت قانون میں ہےجلد منظوری لی جائےگی، کوشش ہے جلد سے جلد حکومتی امور ڈیجیٹلائزکریں، ڈیجیٹلائزیشن سے شفافیت آئے گی۔ آئی ٹی ، بجٹ میں مشکلات کے باوجود آئی ٹی کو60 ارب سے زائد کا بجٹ دیاگیا۔ انہوں نے مزید کہا کہ ایک افواہ پھیلی کہ وی پی اینز بین ہو رہے ہیں، وی پی اینز بین نہیں کررہے ،ان کی تو پی ٹی اے نے وائٹ لسٹنگ شروع کی ہے۔","science"
"313","گوگل کا پاکستان میں اے آئی اسٹارٹ اپس کو فروغ دینے کا عزم","https://urdu.samaa.tv/2087319766","گوگل فاراسٹارٹ اپس نے پاکستان اور ایشیا پیسیفک میں آرٹیفیشل انٹیلیجینس کے فروغ کے لیے ""اے آئی اکیڈمی"" کے نام سے ایک پروگرام شروع کرنے کا اعلان کیا ہے گوگل فاراسٹارٹ اپس کامقصد دنیا بھر میں ترقی پذیر،متنوع، اوردیگر اسٹارٹ اپ کمیونٹیزکی مدد کرنا ہے،اے آئی اکیڈمی کا قیام گوگل کروم بک انیشیٹو کی پہلی کامیابی ہےجس کے بعد مزید پراجیکٹس کا آغاز بھی کیا جائے گا۔ پاکستان میں اس اقدام کامقصدایس آئی ایف سی کی مددسےسرحد پار نئی شراکت داریوں کوجنم دینا ہےجوجدید خیالات اوروسائل کے تبادلے سے""اے آئی""کی دنیا میں انقلاب برپاکرسکیں گی۔ ان اسٹارٹ اپس کےذریعے پاکستان کو ایشیا پیسیفک خطےمیں ""اے آئی"" کی ترقی کے لیے""عالمی مرکز""بننے میں مدد ملے گی۔ اس پروگرام کےتحت عالمی ماہرین کی زیرنگرانی 20 سے زیادہ اسٹارٹ اپس ""اے آئی ""پرمبنی مختلف پراڈکٹس تیارکریں گے۔ گوگل فاراسٹارٹ اپس کےاکاؤنٹ میں $350,000 تک کا کلاؤڈ کریڈٹ بھی شامل کیا جائےگاجوسٹارٹ اپ کے فنڈز کےطورپراستعمال کیا جائے گا۔ گوگل پاکستان کےکنٹری ڈائریکٹرفرحان ایس قریشی نےگوگل کےاس اقدام کو سراہتے ہوئےکہا""نیا اے آئی اکیڈمی پروگرام پورے ایشیا پیسیفک میں مصنوعی ذہانت کی ترقی کو فروغ دینے کےلیےگوگل کےعزم کا ثبوت ہے۔ ""ہم امیدکرتےہیں کہ پاکستان ایک اہم مارکیٹ ہونےکےناطےمقامی اسٹارٹ اپ کمپنیوں اورایشیا پیسیفک خطےمیں اے آئی کے نظام کومزید مضبوطی بخشنے کے لیےاس موقع سے فائدہ اٹھائے گا۔ ""گوگل فاراسٹارٹ اپ""کےدنیا بھر میں فروغ کو آئی ٹی کے شعبے میں اہم کامیابی تصور کیا جا رہا ہے۔","science"
"314","پراکسی سرور (وی پی این) استعمال کرنے کے کیا نقصانات ہیں؟","https://urdu.samaa.tv/2087319763","پاکستان میں سوشل میڈیا ایپلیکیشنز کی بندش کی وجہ سے لوگ مختلف وی پی اینز کے ذریعے ان ایپس تک رسائی کی کوشش میں رہتے ہیں اور ان میں زیادہ تر وہ افراد شامل ہیں جن کا روزگار انٹرنیٹ اور سوشل میڈیا ایپس سے منسلک ہے۔ آن لائن مارکیٹنگ اور کاروبار کا رجحان تو بڑھ رہا ہے لیکن دوسری جانب پاکستان میں انٹرنیٹ کی بندش، انٹرنیٹ کی سست رفتاری اور سوشل میڈیا ایپس کی بندش سے ملک میں لاکھوں لوگوں کے کاروبار کو شدید نقصان پہنچ رہا ہے۔ میڈیا رپورٹ کے مطابق حال ہی میں فائیور کی جانب سے پاکستان کے فری لانسرز کے اکاؤنٹس کو وقتی طور پر محدود کرنے کے واقعات بھی سامنے آئے ہیں اور اس کی وجہ فائیور کی جانب سے یہ بتائی گئی کہ یوزر کی لوکیشن مسلسل تبدیل ہورہی ہے اس لیے سیکیورٹی کو مد نظر رکھتے ہوئے عارضی طور پر گگ کو محدود کیا جا رہا ہے۔ واضح رہے آئی ٹی ایکسپرٹس کے مطابق جب جب آپ ان پیڈ وی پی این کا استعمال کرتے ہیں تو اس سے لوکیشن چینج ہوجاتی ہے اور یہی وجہ ہے کہ فائیور کی جانب سے پروفائلز کو محدود کیا جا رہا ہے۔ لیکن جو نوٹفیکیشن سوشل میڈیا پر گردش کر رہا ہے وہ پرانا ہے۔ٓ ان پیڈ وی پی اینز کن مسائل کا باعث بن سکتے ہیں؟ ماہرین کے مطابق سارے ان پیڈ وی پی اینز غیر معیاری نہیں ہوتے اور بہت سے ایسے بھی ہیں جو بہت معیاری سروسز فراہم کرتے ہیں جیسے کہ پروٹون، بٹ ڈیفنڈر، ٹنل بیئر اور بوٹ وغیرہ۔ تاہم کچھ وی پی اینز فری سروس تو دیتے ہیں مگر موبائل اور کمپیوٹر ڈیٹا تک رسائی حاصل کرکے ڈیٹا چرا لیتے ہیں یا پھر کلک بیٹنگ میں ملوث ہوتے ہیں جس سے ان کا مقصد پیسہ کمانا ہوتا ہے۔ ایسے وی پی اینز کی سروسز انتہائی غیر معیاری ہوتی ہیں اور وہ پیسے کی خاطر یوزرز کا ڈیٹا کسی کو بھی بیچ سکتے ہیں لہٰذا ان سے محتاط رہنا بہت ضروری ہے کیونکہ اس کے انتہائی سنگین نتائج برآمد ہو سکتے ہیں جیسے کہ اکاؤنٹس کا ہیک ہو جانا یا پاسورڈز کا چوری ہو جانا۔ ماہرین کا کہنا ہے کہ ان پیڈ وی پی اینز کا معاملہ دراصل یہ ہے کہ جتنا بھی ڈیٹا ہوتا ہے وہ ان وی پی این کمپنیوں کے سرور کے ذریعے راؤٹ ہو رہا ہوتا ہے اور جب ڈیٹا ان سرورز کے ذریعے سے ہوتا ہوا اپنی لوکیشن پر جاتا ہے تو وہ وی پی این فراہم کرنے والی ان کمپنیوں کے پاس بھی جا رہا ہوتا ہے۔ اس صورتحال میں بہت ہی آرام سے ڈیٹا یا پھر اکاؤنٹس ہیک ہو سکتے ہیں اور کوئی فائل، پاسورڈ، فنانشل ڈیٹا یا جو کچھ بھی آپ ان وی پی اینز کی مدد سے کھولتے ہیں تو وہ ڈیٹا ان کے پاس چلا جاتا ہے اور لیک ہوجاتا ہے جو پھر ڈارک ویب اور ہیکرز تک پہنچ سکتا ہے جس سے آپ کو مالی، سماجی اور ذاتی نقصان ہوسکتا ہے۔ واضح رہے کہ جتنی بھی کمپنیاں مفت وی پی این مہیا کر رہی ہوتی ہیں اس سے وہ کوئی نہ کوئی فائدہ بھی حاصل کر رہی ہوتی ہیں اور بعض اقات فون یا کمپیوٹر میں وائرس خودبخود بھی گھس جاتا ہے جس سے بعد میں بھی ڈیٹا ہیک ہو سکتا ہے۔ یہ تمام نقصانات کسی بھی انسان کو ان پیڈ وی پی اینز کے استعمال سے ہو سکتے ہیں۔ سوائے 4 سے 5 بڑی کمپنیوں کے جن کے وی پی اینز قابل اعتماد ہیں جن کی سبسکرپشن کی اچھی خاصی قیمت ادا کرنی پڑتی ہے۔","science"
"315","الیکٹرک گاڑیوں کے ذریعے گرین ٹیکنالوجی کے فروغ کیلئے پرعزم ہیں ، محمد اورنگزیب","https://urdu.samaa.tv/2087319743","وفاقی وزیر خزانہ محمد اورنگزیب کا کہنا ہے کہ حکومت الیکٹرک گاڑیوں کے ذریعے گرین ٹیکنالوجی کے فروغ کیلئے پرعزم ہے ۔ ہفتہ کو بین الاقوامی کار کمپنی کی لانچنگ تقریب سے خطاب کرتے ہوئے وفاقی وزیر خزانہ محمد اورنگ زیب کا کہنا تھا کہ حکومت الیکٹرک گاڑیوں کے ذریعے گرین ٹیکنالوجی کے فروغ کیلئے پرعزم ہے ۔ اس موقع پر وزیر خزانہ نے پاکستان کے مستقبل کے لیے پائیدار جدت کی اہمیت پر بھی زور دیا۔ وزیر خزانہ کا کہنا تھا کہ نئی ملازمتوں کے مواقع اور آٹوموٹو سیکٹر میں تکنیکی ترقی کو فروغ ملے گا، پاکستان کی برآمدی صلاحیت میں بھی اضافہ ہوسکتا ہے۔ محمد اورنگزیب کا کہنا تھا کہ الیکٹرک گاڑیوں کی ابھرتی مارکیٹ ہائی ٹیک برآمدات میں اضافے کا باعث بنے گی جبکہ تجارتی خسارے میں کمی کے لیے بھی یہ ایک اہم قدم ہو گا۔ انہوں نے کہا کہ حکومت اور صنعتی شراکت داروں کو مل کر ایسی جدتوں کو متعارف کرانا ہوگا ۔ ان کا مزید کہنا تھا کہ آنے والے برسوں میں پائیدار ترقی اور استحکام میں مدد ملے گی ۔","science"
"316","منسوخ شدہ اور جعلی شناختی کارڈ پر جاری سمز بلاک کردیے گئے","https://urdu.samaa.tv/2087319729","پاکستان ٹیلی کمیونیکیشن اتھارٹی (پی ٹی اے) نے منسوخ شدہ اور جعلی شناختی کارڈ پر جاری سمز بلاک کرنے کی تصدیق کر دی۔ ترجمان کے مطابق 16 اگست کی ڈیڈ لائن گزرنے کے بعد منسوخ شدہ اور جعلی شناختی کارڈ پر جاری سمز بلاک کی ہیں۔ صارفین نادرا سے نیا شناختی کارڈ لے کر سمز بحال کرا سکتے ہیں۔ بلاک کی گئی سمز اصل شناختی کارڈ پر بائیو میٹرک کراکے بحال کرائی جا سکتی ہیں۔ ترجمان پاکستان ٹیلی کمیونیکیشن اتھارٹی کے بیان کے مطابق بلاک کی گئی سمز کے حوالے سے اعدادوشمار چند روز میں جاری کردیئے جائیں گے۔ ذرائع کے مطابق پی ٹی اے نے منسوخ شدہ اورجعلی شناختی کارڈز کا ڈیٹا نادرا سے حاصل کیا، ڈیٹا ملنے پر موبائل فون آپریٹرز کو سمز بلاک کرنے کے احکامات دیئے گئے۔","science"
"317","فائر وال کے ڈیزائن اور اس کے مقاصد سے دنیا بھر سے ہمارے کلائنٹس میں تشویش ہے، پاشا","https://urdu.samaa.tv/2087319682","پاکستان سافٹ ویئر ہاوسسز ایسوسی ایشن(پاشا) کے وائس چیئرمین علی احسان نے کہا کہ  وفاقی حکومت کی جانب سے فائر وال کے ڈیزائن اور اس کے مقاصد سے دنیا بھر سے ہمارے کلائنٹس میں تشویش ہے۔ وفاقی حکومت کی جانب سے پاکستان کے سوشل میڈیا پلیٹ فارمز پر فائر وال کی تنصیب کے فریم ورک پر پاکستان سافٹ ویئر ہاوسسز ایسوسی ایشن نے فائر وال کی تنصیب پر خدشات کا اظہار  کر دیا اور حکومت سے فائر وال کی تنصیب پر نظرثانی کی درخواست کردی۔ پاکستان سافٹ ویئر ہاوسسز ایسوسی ایشن (پاشا)کے وائس چیئرمین علی احسان کا کہنا تھا کہ فائر وال کی تنصیب کے حوالے سے  آئی ٹی انڈسٹری سے مشاورت کی جائے، انٹرنیٹ کی طویل بندش سے آئی ٹی کمپنیوں کے آپریشنز بری طرح متاثر ہیں، انٹرنیٹ کی بندش سے انڈسٹری کو 300 ملین ڈالرز کا نقصان ہوا ہے۔ Declaration of Pakistan Software Houses Association by Farhan Malik on Scribd  پاکستان سافٹ ویئر ہاوسسز ایسوسی ایشن (پاشا) کی جانب سے جاری اعلامیہ میں کہا گیا ہے کہ فائر وال کے ڈیزائن اور اس کے مقاصد سے دنیا بھر سے ہمارے کلائنٹس میں تشویش ہے، بین الاقوامی کمپنیوں میں رائے پائی جاتی ہے کہ فائر وال سے ڈیٹا پر سمجھوتا ہوگا، آئی ٹی انڈسٹری اس ڈیجیٹل رکاوٹ کو معیشت کے لیے خطرہ سمجھتی ہے۔ وائس چیئرمین (پاشا) علی احسان نے پاکستان سافٹ ویئر ہاوسسز ایسوسی ایشن (پاشا) کے اعلامیہ میں مزید بتایا کہ سائبر سیکورٹی کو موثر بنانے کیلئے شفاف طریقہ کار اپنایا جائے، حکومت سائبر سیکورٹی اور قومی مفاد کے تحفظ کیلئے اسٹیک ہولڈر کے ساتھ مشاورت کرے، حکومت تمام اسٹیک ہولڈرز پر مشتمل کمیٹی تشکیل دے۔","science"
"318","بی وائے ڈی کل پاکستان میں اپنی  گاڑیوں کی باضابطہ نمائش کریں گے","https://urdu.samaa.tv/2087319677","ایس آئی ایف سی کی سہولت کاری سے17 اگست کو نیو انرجی وہیکل مینوفیکچررز بی وائے ڈی پاکستان میں اپنی  گاڑیوں کی باضابطہ نمائش کریں گے۔ اس منصوبہ کےاجرا ءکےلیے بی وائے ڈی نےہب پاورکمپنی کے تحت قائم کی گئی میگا موٹرزپرائویٹ لمیٹڈ"" کے ساتھ اشتراک کیاہے۔ متعلقہ کمپنیزکی اسٹریٹجک شراکت داری کا باقاعدہ اعلان مارچ 2024 میں کیا گیا تھا،اس اقدام کا مقصد پاکستان میں وسیع پیمانے پہ الیکٹرک اور پلگ ان ہائبرڈ الیکٹرک گاڑیاں متعارف کرانا ہے۔ ماحول کی آلودگی کم کرنا ایس آئی ایف سی کی بنیادی ترجیحات میں شامل ہے، ایس آئی ایف سی کےاس ماحول دوست اقدام سےپاکستان کے آٹوموٹیومنظرنامے پر نئی ٹیکنالوجی متعارف کرائی جارہی ہے۔ بی وائے ڈی کمپنی نےنیو انرجی وہیکل کی پیداوارمیں ایک نام کمایا اور 2023 میں یہ عالمی حریفوں کو پیچھےچھوڑتے ہوئےنیو انرجی وہیکل کی دنیا کا اولین فروخت کنندہ بن گئی۔ ایک محفوظ اورمضبوط پاکستان کے قیام کے لیے،الیکٹرک گاڑیوں کی ترویج کلیدی اہمیت رکھتی ہے۔","science"
"319","رواں سال  چارسپرمون کا نظارہ کیا جائےسکے گا","https://urdu.samaa.tv/2087319676","رواں سال کا پہلا سپرمون 19 اگست کو دیکھا جا سکے گا۔ رپورٹس کےمطابق رواں سال 2024ء میں بالترتیب چار سپر مون دیکھے جا سکیں گے۔ پہلا سپر مون 19 اگست کو دیکھا جائے گا،جبکہ 26 اگست کو پورا چاند معمول سے زیادہ روشن اور زمین سے قریب ہوگا، سپر مون رات کو آسمان میں نسبتاً بڑا اور روشن دکھائی دیتا ہے۔ رپورٹس کےمطابق ستمبر میں سپر مون جزوی چاند گرہن کے ساتھ ہوگا جبکہ اکتوبر میں تیسرا اور نومبر میں رواں سال کا چوتھا اور آخری سپر مون دیکھا جائے گا۔ ","science"
"320","پاکستان میں انٹرنیٹ سرفنگ میں رکاوٹ سے آن لائن کاروباری سیکٹر شدید متاثر","https://urdu.samaa.tv/2087319666","پاکستان میں انٹرنیٹ سرفنگ میں رکاوٹ سے آن لائن کاروباری سیکٹر شدید متاثر ہونےلگا،فائیور اور ایمازون پرکام کرنےوالوں کے کلائنٹس آرڈرز سےہاتھ کھینچنے لگے،ای کامرس سیکٹر کو کن مشکلات  کا سامنا ہے۔ وزیرمملکت آٹی ٹی شزا فاطمہ کا کہنا ہے کہ پی ٹی اے سے خاص کر درخواست کی ہےکہ ہمیں ڈیٹا مہیا کردیں گزشتہ دوہفتوں کا ڈیٹا آن ریکارڈ ہوتا ہے کہ ڈیٹا ٹریفک کے اوپرکیا اثر پڑا ہےآیا وہ سلو ہوا ہے کیا ہوا ہے جیسے ہی ڈیٹا آتا ہے کچھ کہنے کی پوزیشن میں ہونگے۔ خلائی تحقیقی ادارےکےحکام شمسی نظام میں جاری سولراسٹارم کو مسائل کا ذمہ دارقرار دےرہے ہیں،انٹرنیٹ سرفنگ میں رکاوٹ سےآن لائن کاروباری سیکٹربری طرح متاثر ہیں،آئی ٹی انڈسٹری کو یومیہ 4 کروڑ،آئی ٹی برآمدات کو 13 ملین ڈالرز کا نقصان ہورہا ہے۔ آئی ٹی ماہرین کا کہنا ہےکہ انٹرنیٹ کی بندش سے بڑا معاشی نقصان ہو رہا ہے،آن لائن بزنس اونرکا کہنا ہے کہ جہاں5سے6گھنٹے کام کرتےتھےاب10 گھنٹے کر رہے ہیں، آئی ٹی پروفیشنل کےمطابق بیرون ملک بیٹھا بزنس مین ہم پر ٹرسٹ نہیں کررہا۔ ","science"
"321","ملک بھرمیں انٹرنیٹ فائروال کی تنصیب کا دوسرا ٹرائل مکمل","https://urdu.samaa.tv/2087319633","  فائر وال وال کی تنصیب کا دوسرا ٹرائل کامیابی کے ساتھ مکمل کر لیا گیا ہے ۔ سماء نیوز کو ٹیلی کام ذرائع نے بتایا کہ نیشنل سیکیورٹی کےپیش نظرفائروال کی تنصیب کی گئی ہے، انٹرنیٹ سروس فراہم کرنےوالی کمپنیوں پرفائروال انسٹال کردی گئی، سوشل میڈیا ایپس کو ڈاؤن کرکےفائروال کوانسٹال کیا گیا، سوشل میڈیا ایپس پرآڈیواور ویڈیو ڈاؤن لوڈنگ بند کی گئی۔ ذرائع کے مطابق سوشل میڈیا سروسزآئندہ چندروز میں معمول پرآجائیں گی، فائروال سےموبائل سگنلز انٹرنیٹ سروس کوبھی ڈاؤن کیاگیا، فائروال کے ذریعے سوشل میڈیا پر متنازعہ مواد کوروکاجاسکےگا، فائروال ڈیپ پیکٹ انسپیکشن کی صلاحیت کی حامل ہوگی، فائروال سے سوشل  میڈیا پر پروپیگنڈا پوائنٹس کی نشاندہی کی جاسکے، قومی سلامتی کیخلاف پروپیگنڈہ کرنےوالی آئی ڈی کوبلاک کیاجاسکےگا۔","science"
"322","حکومت نے ٹیکنالوجی کے استعمال اور ہنرسکھانے کا پروگرام تیار کرلیا","https://urdu.samaa.tv/2087319627","حکومت نے ڈیجیٹل پاکستان کے وژن کو پروان چڑھانے کے عزم کو آگے بڑھاتے ہوئے ٹیکنالوجی کے استعمال اور ہنر سکھانے کا پروگرام تیار کرلیا۔ وزیراعظم کی ہدایت پر تعلیم اور پیشہ ورانہ تربیت کا سافٹ وئیر ٹیکنالوجی پارکس اور ای روزگار مراکز کا اعلان کردیا۔ وزارت آئی ٹی اور تعلیم کے اشتراک سے جدید مراکز سہولیات فراہم کریں گے۔ نوجوان، کاروباریوں اور فری لانسرز کو محفوظ، آرام دہ اور مفت کام کرنے کی جگہیں فراہم کی جائیں گی۔ وزارتوں کی جانب سے نوجوانوں کو پرجوش جدت پسندوں کی متحرک کمیونٹی کا حصہ بننے کی پیشکش کی گئی ہے۔ نوجوانوں کے لیے سافٹ وئیر ٹیکنالوجی پارک، ای روزگار سینٹر کے لیے رجسٹریشن بھی کھول دی گئی۔ ","science"
"323","موبائل آپریٹرز کی سروس میں مسئلہ ہے،  یہ طویل نہیں ہوگا جلد انٹرنیٹ بحال ہوگا، سیکرٹری آئی ٹی","https://urdu.samaa.tv/2087319608","سیکرٹری انفارمیشن ٹیکنالوجی (آئی ٹی) عائشہ حمیرا کا کہنا ہے کہ موبائل آپریٹرز کی سروس میں مسئلہ ہے، یہ مسئلہ طویل نہیں ہوگا جلد انٹرنیٹ کا مسئلہ حل ہوجائے گا۔ اسلام آباد میں سینیٹرپلوشہ خان کی زیرصدارت سینیٹ کی قائمہ کمیٹی برائے انفارمیشن ٹیکنالوجی (آئی ٹی) کا اجلاس ہوا۔ سینیٹ کی قائمہ کمیٹی برائے انفارمیشن ٹیکنالوجی (آئی ٹی) کے اجلاس میں سوال اٹھایا گیا کہ انٹرنیٹ سروس سست روی کا شکار کیوں ہے جس پر حکومتی اور اپوزیشن ارکان پھٹ پڑے ، حکومتی رکن سینیٹر افنان اللہ اورسینیٹر ہمایوں مہمند سمیت دیگر ارکان نے سست انٹرنیٹ شروع پراحتجاج کیا، کمیٹی ارکان کے تابڑ توڑ سوالات پر وزرات انفارمیشن ٹیکنالوجی (آئی ٹی) کوئی تسلی بخش جواب نہ دے سکی ۔ وزرات انفارمیشن ٹیکنالوجی (آئی ٹی) کی سیکرٹری عائشہ حمیرا نے کہا کہ موبائل آپریٹرز کی سروس میں مسئلہ ہے، یہ طویل نہیں ہوگا جلد انٹرنیٹ بحال ہوگا، موبائل آپریٹرز سے ڈیٹا اکٹھا کر رہے ہیں دو ہفتوں میں تفصیل پیش کردیں گے، ہمیں آپریٹرز سے جو ڈیٹا ملے گا وہ قائمہ کمیٹی میں پیش کردیا جائے گا۔ سینیٹ کی قائمہ کمیٹی برائے انفارمیشن ٹیکنالوجی (آئی ٹی) کےاجلاس میںسینیٹر افنان اللہ کا کہنا تھا کہ اس وقت فری لانسرز کا کاروبار 500 ملین ڈالر کا ہے ان کا نقصان ہورہا ہے، انٹرنیٹ سروس بند کرکے یہ نہیں کہا جاسکتا کہ سیکیورٹی ہوگئی ہے، قائمہ کمیٹی نے ملک بھر میں انٹرنیٹ سروس متاثر ہونےکی تفصیلات دو ہفتے میں طلب کرلیں۔ ارکان کمیٹی نے انٹرنیٹ کے ساتھ سوشل میڈیا ایپس ڈاؤن ہونے کا معاملہ بھی اٹھا دیا ، سینیٹ کی قائمہ کمیٹی برائے انفارمیشن ٹیکنالوجی (آئی ٹی) کے اجلاس میں سینیٹر ہمایوں مہمند کا کہنا تھا کہ انٹرنیٹ، سوشل میڈیا ایپس سست ہونے سے بزنس متاثر ہورہا ہے۔ وزرات انفارمیشن ٹیکنالوجی (آئی ٹی) کی سیکرٹری عائشہ حمیرا  نے جواب میں کہا کہ موبائل آپریٹرز کی سروس میں خلل آیا ہے، کوئی تکنیکی مسئلہ ہوسکتا ہے جو جلد حل ہوجائے گا، کمیٹی نے انٹرنیٹ، سوشل میڈیا ایپس سلو ہونے سے نقصانات کی رپورٹ طلب کر لی، اور دو ہفتوں میں انٹرنیٹ اور سوشل میڈیا کا مسئلہ حل کرنے کی ہدایت بھی جاری کردیں۔ بلوچستان کےکئی علاقوں میں موبائل نیٹ ورک عدم دستیابی سمیت دیگرمسائل پر بات چیت کی گئی، سینیٹرپلوشہ خان کا کہنا تھا کہ 20 شہروں کے سروے پر آئندہ اجلاس میں بریفنگ دی جائے،دو ہفتوں میں کشمور کی مکمل تفصیل پیش کی جائے۔ ڈی جی انفورسمنٹ پاکستان ٹیلی کمیونیکیشن اتھارٹی (PTA)کا کہنا تھا کہ بلوچستان میں 10 سے12 گھنٹےتک بجلی لوڈشیڈنگ ہے، ضلع کشمور میں نیٹ ورک مسائل پرایک ہفتہ کا وقت دے دیں مکمل تفصیل دینگے، پورے پاکستان کا نیٹ ورک کوالٹی سروے آئندہ اجلاس میں طلب کرلیا گیا ہے۔","science"
"324","پیغام رسانی میں مزید جدت کیلئے نیا فیچر متعارف کرنے کی تیاری","https://urdu.samaa.tv/2087319553","میسیجنگ ایپ ’واٹس ایپ‘ کی جانب سے آرٹیفیشل انٹیلی جنس (اے آئی) وائس فیچر جلد پیش کیے جانے کا امکان ہے جس کی آزمائش کیلئے تیاری کی جا رہی ہے۔ تفصیلات کے مطابق میٹا کی انسٹنٹ میسجنگ ایپ واٹس ایپ آئندہ فیچر اپ ڈیٹ میں میٹا اے آئی وائس آپشنز یعنی مصنوعی ذہانت پر مبنی آڈیو پیغام رسانی میں مختلف آوازوں کو متعارف کرانے جا رہا ہے۔ واٹس ایپ بیٹا انفو کے مطابق واٹس ایپ ایک جدید ترین فیچر متعارف کرانے کے لیے تیار ہے، یہ فیچر صارفین کو میٹا اے آئی کے لیے 10 مختلف آوازوں میں سے انتخاب کرنے کے قابل بنائے گا۔ آنے والا فیچر اینڈرائیڈ 2.24.17.16 اپ ڈیٹ کے لیے تازہ ترین واٹس ایپ بیٹا میں سامنے آیا تھا اور امید ہے کہ یہ مستقبل کی اپ ڈیٹ میں دستیاب ہوگا۔ واٹس ایپ بیٹا انفو کے مطابق یہ فیچر صارفین کو میٹا اے آئی کے لیے 10 مختلف آوازوں میں سے انتخاب کرنے کا اہل بنائے گا، جس سے وہ اپنی ترجیحات کے مطابق آواز منتخب کرسکیں گے۔ چاہے یہ آرام دہ گفتگو کے لیے ایک پُرسکون آواز ہو یا فوری جوابات کے لیے زیادہ پُرجوش لہجہ ہو، اس کا مقصد میٹا اے آئی کے ساتھ رابطے کو زیادہ قدرتی اور انفرادی ضروریات کے مطابق محسوس کرنا ہے۔ مزید برآں، آوازوں کی مختلف قسمیں مختلف لہجوں اور گفتگو کے نمونوں کو پورا کرسکتی ہیں، جس سے مصنوعی ذہانت متنوع لسانی پس منظر کے صارفین کے لیے زیادہ بہتر ہے۔","science"
"325","شمسی پینل ٹیکنالوجی میں اہم پیش رفت","https://urdu.samaa.tv/2087319547","ایک نئی تحقیق کے مطابق بیگ، سیل فون یا کار کی چھت پر انسانی بال سے 100 گنا پتلی ایسی کوٹنگ پرنٹ کی جاسکتی ہے جو باآسانی سورج کی توانائی کو جمع کرسکے گی۔ آکسفورڈ یونیورسٹی کے شعبہ طبیعیات کے سائنس دانوں نے ایک ایسا انتہائی مہین، روشنی جذب کرنے والا مواد تیار کیا ہے جو تقریباً کسی بھی عمارت یا شے کی سطح پر لگایا جاسکتا ہے ، اور موجودہ شمسی پینل کی تقریباً دوگنی توانائی پیدا کرنے کی صلاحیت رکھتا ہے۔ یہ ٹیکنالوجی شمسی توانائی کے فروغ کے لئے ایک اہم وقت میں سامنے آئی ہے کیونکہ انسانوں کی وجہ سے آب و ہوا کی تبدیلی سیارے کو تیزی سے گرم کر رہی ہے ، جس کی وجہ سے دنیا کو صاف توانائی کی طرف منتقلی کے عمل میں تیزی لانی  پڑ رہی ہے۔ شمسی کوٹنگ پیرووسکائٹس نامی مواد سے بنی ہے ، جو آج بڑے پیمانے پر استعمال ہونے والے سلیکون پر مبنی پینل کے مقابلے میں سورج کی توانائی کو جذب کرنے میں زیادہ مؤثر ہے۔ جس کی بنیادی وجہ اس کی روشنی جذب کرنے والی پرتوں کا روایتی پینل کے مقابلے میں سورج کے اسپیکٹرم سے روشنی کی ایک وسیع رینج کو جذب کرنے کی صلاحیت ہے۔ اور زیادہ روشنی کا مطلب زیادہ توانائی ہے۔ محققین کا ماننا ہے کہ وقت گزرنے کے ساتھ ساتھ پیرووسکائٹس 45 فیصد سے زیادہ کارکردگی فراہم کرنے کے قابل ہو جائیں گے، جس سے ظاہر ہوتا ہے کہ وہ صرف پانچ سال کے تجربے کے دوران 6 فیصد سے 27 فیصد تک پیداوار حاصل کرنے میں کامیاب رہے ہیں۔","science"
"326","پاکستان میں سائبر حملوں کا خطرہ ، نیشنل سرٹ ایڈوائزری جاری","https://urdu.samaa.tv/2087319484","پاکستان میں سائبر حملوں کے خطرے کے پیش نظر نیشنل سرٹ ایڈوائزری جاری کر دی گئی ۔ تمام اداروں کو فوری احتیاطی تدابیر اختیار کرنے کی تنبیہ کی گئی ہے ۔ قومی کمپیوٹر ایمرجنسی رسپانس ٹیم نے ایس کیو ایل انجکشن اٹیک کی نشاندہی کی۔ ایڈوائزری میں کہا گیا ہے کہ ہیکرز ایس کیو ایل انجکشن کے ذریعے ڈیٹا بیس تک رسائی حاصل کرنا چاہتے ہیں، ہیکرز مختلف اداروں کے ڈیٹا بیس سے حساس معلومات تک پہنچنے کے لئے کوشاں ہیں، صورتحال سے نمٹنے کے لئے تمام ادارے فوری اقدامات کریں، تمام آرگنائزیشنز اور ادارے فوری متعلقہ انفارمیشن سیکورٹی افسر کو متحرک کریں ، اپنے ڈیٹا بیس کو محفوظ بنانے کے لئے فائر وال کو ایکٹو کریں۔ اعلامیے کے مطابق حملے تنظیمی ڈیٹا کی سالمیت اور رازداری کیلئے شدید خطرہ ہیں ۔ حکومتی اداروں کے علاوہ یونیورسٹیوں ، تعلیمی اداروں، چھوٹی صنعتوں، ای کامرس، صحت اور نجی اداروں پر بھی سائبر حملوں کا سے بھی خطرہ ظاہر کیا گیا ہے ۔ حملہ آور ڈیٹا بیس تک غیر مجاز رسائی کے علاوہ ڈیٹا میں ہیرا پھیری کرنے اور ممکنہ طور پر حساس معلومات کو خارج کرنے کے لیے ان کمزوریوں کا فائدہ اٹھا رہے ہیں۔","science"
"327","پاکستان ٹیلی کمیونیکیشن اتھارٹی میں غیرقانونی بھرتیوں کا انکشاف","https://urdu.samaa.tv/2087319422","پاکستان ٹیلی کمیونیکیشن اتھارٹی میں اسامیاں نہ ہونے کے باوجود افسران کی بھرتیاں کرلیں گئیں۔ اشتہار میں دیئے گئے معیار کا بھی خیال نہ رکھا گیا۔ خلاف ضابطہ بھرتیوں کے ذریعے قومی خزانے کو ساڑھے 4 کروڑ سے زائد کا نقصان پہنچایا گیا۔ اسامیاں ہوں یا نہیں مگر بھرتیاں تو ہرحال میں ہوں گی۔ یہی سوچ کر پاکستان ٹیلی کمیونیکیشن اتھارٹی نے تین افسر بھرتی کرلیے۔ آڈٹ رپورٹ کے مطابق پی ٹی اے ہیڈ کوارٹر میں ایک آئی ٹی افسر اور دو اسسٹنٹ ڈائریکٹر بھرتی کیے گئے۔ آڈٹ رپورٹ کے مطابق پی ٹی اے نے بھرتیوں کے لیے سروس رولز پر بھی عمل نہ کیا۔ بیشتر بھرتیوں کیلئے اشتہار میں دیئے گئے معیار کا بھی خیال نہیں رکھا گیا۔ ان افسران کو خلاف ضابطہ تنخواہ اور الاؤنسز کی مد میں 4 کروڑ 59 لاکھ روپے ادا کیے گئے۔ پاکستان ٹیلی کمیونیکیشن اتھارٹی کی جانب سے موقف اختیار کیا گیا ہے کہ چیئرمین پی ٹی اے کوبھرتی کے معیار میں تبدیلی کا اختیار ہے۔ آڈٹ حکام نے پی ٹی اے کے جواب کو غیرتسلی بخش قرار دیتے ہوئے مسترد کردیا۔ آڈٹ حکام کے مطابق جو اسامیاں دستیاب ہی نہیں اُن پر بھرتیاں خلاف ضابطہ کی گئیں۔ پی ٹی اے کو ایک ماہ میں معاملے کا جائزہ لے کر رپورٹ پیش کرنے کو کہا گیا تاہم اب تک کوئی پیشرفت رپورٹ سامنے نہیں آئی۔","science"
"328","فائر وال کیلئے پاکستان ٹیلی کمیونیکیشن اتھارٹی نےتمام اسٹیک ہولڈرزسےمشاورت مکمل کرلی","https://urdu.samaa.tv/2087319385","حکومت پاکستان نے فائر وال کے لیےایک بڑا اقدام اٹھا لیا ہے، فائر وال کیلئےپاکستان ٹیلی کمیونیکیشن اتھارٹی نےتمام اسٹیک ہولڈرزسےمشاورت مکمل کرلی۔ اسلام آباد میں پاکستان ٹیلی کمیونیکیشن اتھارٹی(پی ٹی اے) کی دستاویزات کے مطابق اوور دی ٹاپ سروسزریگولیٹ کرنےکیلئےفریم ورک پرکام تیز کردیا،پاکستان ٹیلی کمیونیکیشن اتھارٹی (پی ٹی اے)نےتمام اسٹیک ہولڈرزسےمشاورت مکمل کرلی ہے، او ٹی ٹی ریگولیٹری فریم ورک،اتھارٹی سے منظوری کےبعد وفاقی کابینہ سےمنظورکروایا جائےگا۔ پاکستان ٹیلی کمیونیکیشن اتھارٹی(پی ٹی اے) کی جانب سے جاری کی گئی دستاویزات  میں کہا گیا ہے کہ  نئےفریم ورک کےتحت واٹس ایپ،اسکائپ، فیس بک میسنجر، ایمو،وائبرسمیت مختلف فورمزکولائسنس اوراتھرائزیشن لینا ہوگی،نئے فریم ورک کے تحت ٹویٹر، فیس بک، لِنکڈ اِن، آن لائن گیمنگ اور ای کامرس کو بھی ریگولیٹ کیا جائےگا۔ OTT_framework_25-06-2024 by Farhan Malik on Scribd  حکومتی ادارے پاکستان ٹیلی کمیونیکیشن اتھارٹی(پی ٹی اے ) کی دستاویزات میں مزید کہا گیا ہے کہ میڈیا ڈیجیٹل سروسز کو بھی پی ٹی اے اور پیمرا مل کر  ریگولیٹ کریں گے،کمیونیکیشن سروسز، ایپلی کیشن سروسز اور میڈیا سروسز کو الگ الگ کیٹیگری بنایا جائے گا،کمیونیکیشن سروسزمیں واٹس ایپ، فیس بک میسنجر،  ایمو ، اسکائپ، وائبرسمیت تمام کمیونیکیشن پلیٹ فارم شامل ہوں گے۔ پی ٹی اے کی دستاویزات میں  مزید کہا گیا ہے کہ ایپلی کیشن سروسز میں فِیس بُک،  ایکس، ای سروسز، ای کامرس، گیمنگ اور لِنکڈ اِن جیسی سروسز شامل ہوں گی، نان براڈ کاسٹنگ سروسز میں یو ٹیوب، نیٹ فلیکس، اسپاٹیفائی اور وی او ڈی جیسے فورمز شامل ہیں، براڈ کاسٹنگ سروس میں پاکستان میں چلنے والے چینلز کے سوشل میڈیا فورمز شامل ہیں۔ تمام ریگولیشن فریم ورک پیکا ایکٹ 2016، پیمرا آرڈیننس 2002 اورپی ٹی اے ایکٹ 1996 کےتحت ترتیب دی جائیں گی،فریم ورک کے تحت تمام اسٹیک ہولڈرز اور کمپنیوں کو مقامی قوانین کے تحت کام کرنا ہوگا، فریم ورک منظوری کی صورت میں تمام پلیٹ فارمز کو 12 ماہ کےاندراتھارٹی سے رجسٹریشن یا لائسنس لانا ہوگا۔","science"
"329","پاکستان میں فائروال کی تنصیب کے سلسلے میں اہم پیش رفت","https://urdu.samaa.tv/2087319380","پاکستان میں ڈٰیجیٹل میڈیا کو ریگولیٹ کرنے کےلیے فائروال کی تنصیب کے سلسلے میں اہم پیش رفت ہوئی ہے۔ تفصیلات کے مطابق حکومت پاکستان نے فائر وال کے لیے بڑا اقدام اٹھالیا۔ اوور دی ٹاپ سروسز ریگولیٹ کرنے کیلئے فریم ورک پرکام تیز کردیا۔  اسٹیک ہولڈرز سے مشاورت بھی مکمل کرلی۔ او ٹی ٹی ریگولیٹری فریم ورک،اتھارٹی سے منظوری کےبعد وفاقی کابینہ سےمنظور کروایا جائے گا۔ نئے فریم ورک کے تحت واٹس ایپ، اسکائپ، فیس بک میسنجر، ایمو، وائبر سمیت مختلف فورمز کو لائسنس اور اتھرائزیشن لینا ہوگی، نئے فریم ورک کے تحت ٹویٹر، فیس بک، لِنکڈ اِن، آن لائن گیمنگ اور ای کامرس کو بھی ریگولیٹ کیا جائے گا۔ میڈیا ڈیجیٹل سروسز کو بھی پی ٹی اے اور پیمرا مل کر  ریگولیٹ کریں گے، کمیونیکیشن سروسز، ایپلی کیشن سروسز اور میڈیا سروسز کو الگ الگ کیٹیگری بنایا جائےگا، دستاویز کے مطابق کمیونیکیشن سروسزمیں واٹس ایپ، فیس بک میسنجر، ایمو ، اسکائپ، وائبرسمیت تمام کمیونیکیشن پلیٹ فارم شامل ہوں گے۔ ایپلی کیشن سروسز میں فِیس بُک،  ایکس، ای سروسز، ای کامرس، گیمنگ اور لِنکڈ اِن جیسی سروسز شامل ہوں گی، نان براڈ کاسٹنگ سروسز میں یوٹیوب، نیٹ فلیکس، اسپاٹیفائی اور وی او ڈی جیسے فورمز شامل ہیں، براڈ کاسٹنگ سروس میں پاکستان میں چلنے والے چینلز کے سوشل میڈیا فورمز شامل ہیں۔ تمام ریگولیشن فریم ورک پیکا ایکٹ 2016، پیمرا آرڈیننس 2002 اورپی ٹی اے ایکٹ 1996 کےتحت ترتیب دی جائیں گی، فریم ورک کے تحت تمام اسٹیک ہولڈرز اور کمپنیوں کو مقامی قوانین کے تحت کام کرنا ہوگا، فریم ورک منظوری کی صورت میں تمام پلیٹ فارمز کو 12ماہ کےاندراتھارٹی سے رجسٹریشن یا لائسنس لانا ہوگا۔","science"
"330","پاکستان میں سولر پینلز کی قیمتوں میں مزید کمی","https://urdu.samaa.tv/2087319341","پاکستان میں سولر پینلز کی قیمتوں میں مزید کمی ہوگئی ۔ رپورٹس کے مطابق پاکستان بھر میں سولر پینلز کی قیمتیں مزید گر گئی ہیں ۔ فی واٹ سولر پینلز کی قیمتیں 30 سے 32 روپے کی سطح تک گر گئی ہیں۔ ڈیلرز کے مطابق انٹرنیشنل مارکیٹ میں لیتھیم بیٹری کی قیتمیں 50 فیصد تک گری ہیں۔","science"
"331","حکومتِ پاکستان کا ڈیجیٹل وژن پرعملدرآمد جاری","https://urdu.samaa.tv/2087319330","ایس آئی ایف سی کی بدولت ڈیجیٹل پاکستان کے وژن کو پورا کرنے کے لیےوزیر مملکت برائے انفارمیشن ٹیکنالوجی و ٹیلی کمیونیکیشن  نے حکومت کے عزم کا اعادہ کیا ہے گلوبل سسٹم فارموبائل کمیونی کیشن ایسوسی ایشن کے زیراہتمام پہلی ڈیجیٹل قومی کانفرنس میں خطاب کرتےہوئےوزیرمملکت شزہ فاطمہ نےوزیرِاعظم کی ہدایت کےمطابق ڈیجیٹل تبدیلی کے لئےاٹھائے گئے مضبوط اقدامات پروضاحت کی۔ وزیر مملکت شزہ فاطمہ نےکہا ”ڈیجیٹل ٹیکنالوجی کا مقصد شہری اور دیہی علاقوں کےدرمیان ڈیجیٹل تقسیم کو ختم کرکےمعیشت،گورننس اور معاشرے کو ڈیجیٹلائز کرنا ہے۔ شزہ فاطمہ نےڈیجیٹل جدت اوراس کے بنیادی ڈھانچے کی ترقی کو فروغ دینے کے لئے جاری کوششوں پر بھی روشنی ڈالی جو ایس آئی ایف سی کی اولین ترجیح ہے وزیرمملکت نے شرکاء کو ملک میں انفارمیشن ٹیکنالوجی کی ترقی کے لیے جاری کوششوں سے آگاہ کیا جس کے نتیجے میں گزشتہ مالی سال میں آئی ٹی کی برآمدات میں ریکارڈ اضافہ دیکھا گیا ”آئی ٹی کے شعبے میں نوجوانوں کے لیے وسیع مواقع موجود ہیں اور ہنر مندی پر مبنی تعلیم کی اہمیت ضروری ہے۔ انفارمیشن ٹیکنالوجی کے ذریعے نوجوانوں کی ملکی معیشت میں شمولیت محفوظ اور مضبوط پاکستان کی ضامن ہے۔","science"
"332","یورپ میں قابلِ تجدید توانائی کے ذرائع نے روایتی ایندھن پر سبقت حاصل کرلی","https://urdu.samaa.tv/2087319312","یورپ میں پون چکی اور شمسی توانائی نے پہلی بار فاسل ایندھن سے بنائی جانے والی توانائی پر سبقت حاصل کرلی ہے۔ انرجی تھنک ٹینک ایمبر کے مطابق 2024 کے ابتدائی 6 ماہ میں ونڈ ٹربائن اور شمسی پینلز نے یورپی یونین کی مجموعی بجلی کا 30 فی صد حصہ بنایا، جبکہ فاسل ایندھن سے بننے والی توانائی کی مقدار میں  27 فی صد تک کمی واقع ہوئی۔ قابل تجدید توانائی کی طرف منتقلی رکن ممالک کی طرف سے آب و ہوا کے اہداف کو پورا کرنے کے لئے آلودگی پھیلانے والے بجلی کے ذرائع سے دوری اختیار کرنے کی جانب بڑا قدم ہے۔ رپورٹ کے مطابق 2024 کے پہلے ششماہی میں بجلی کی طلب میں اضافے کے باوجود فاسل فیول سے توانائی کی پیداوار اب تک کی سب سے کم سطح 343 ٹیرا واٹ آور تک گر گئی۔ یہ مقدار 2022 میں 500 ٹیرا واٹ آور سے زیادہ تھی۔ ایمبر کے ڈیٹا اینلسٹ کرس روزلوو کا کہنا تھا کہ سال کا پہلا ششماہی فاسل ایندھن کا توانائی کے سیکٹر میں کم ہوتا کردار اور قابلِ تجدید توانائی کے ذرائع کے بڑھتے وجود کو دکھاتا ہے۔","science"
"333","وی پی این کی وائٹ لسٹنگ کیا ہے؟ ملک میں ورچوئل پرائیویٹ نیٹ ورک کا مستقبل کیا ہوگا؟","https://urdu.samaa.tv/2087319201","گزشتہ ہفتے سینیٹ کی قائمہ کمیٹی برائے کابینہ کے اجلاس میں انٹرنیٹ اور ٹیلی کمیونیکیشن کے معاملات پر بریفینگ دیتے ہوئے چیئرمین پاکستان ٹیلی کمیونیکیشن اتھارتی (پی ٹی اے) حفیظ الرحمن نے کہا کہ حکومت وی پی این کی وائٹ لسٹنگ کررہی ہے جس کے بعد پاکستان میں غیرمجاز وی پی این نہیں چل سکیں گے۔ چیئرمین پی ٹی اے نے ملک میں چلنے والے وی پی اینز کو محدود کرنے کے حوالے سے عندیہ دیتے ہوئے کہا کہ وی پی این کو ملک بھر میں بلاک بھی کیا جاسکتا ہے۔ تاہم انہوں نے کہا کہ ملک کے کاروبار کا انحصار وی پی این پر ہے لہٰذا حکومت ابھی وی پی این کی وائٹ لسٹنگ کررہی ہے جس کے بعد پاکستان میں صرف مخصوص وی پی این چلے گا۔ ماہرین کے مطابق وی پی این کی وائٹ لسٹنگ کا مطلب یہی ہے کہ حکومت بعض وی پی اینز کو مخصوص کردے گی جس کے بعد صرف انہیں ہی ملک میں چلایا جاسکے گا، باقی تمام وی پی اینز جو اس وقت استعمال ہورہے ہیں ان کو بلیک لسٹ یعنی بلاک کردیا جائے گا، بلاک کیے گئے وی پی این یا تو بالکل استعمال نہیں ہوسکیں گے یا پھر ان کا یہ نقصان ہوگا کہ وہ بالکل بھی محفوظ نہیں ہوں گے۔ حکومت دراصل ان وی پی اینز فراہم کرنے والی کمپنیوں سے معاہدہ کرے گی اور اس معاہدے میں یہی ہوگا کہ وہ کمپنیاں حکومت کے کہنے پر اسے کسی بھی فرد، آرگنائزیشن یا کسی بھی اکاؤنٹ کے حوالے سے معلومات فراہم کریں گی کیونکہ حکومت کا بینادی مقصد بھی یہی ہے۔ وائٹ لسٹ میں موجود تمام وی پی اینز کے لیے آپ کو ماہانہ یا سالانہ پیکجز سبسکرائب کرنا ہوں گے تبھی آپ ان تمام بلاک ویب سائٹس اور اکاونٹس تک رسائی حاصل کرسکیں گے اور جو وی پی این کمپنیاں حکومت کے ساتھ نہیں چلنا چاہیں گی انہیں بلاک کردیا جائے گا یعنی وہ بلیک لسٹ ہوجائیں گی۔","science"
"334","دنیا میں آن لائن رابطے معمول پر آنے کے باوجود پاکستان میں انٹرنیٹ بدستور سست","https://urdu.samaa.tv/2087319033","زیر سمندر کیبل کٹنے سے گذشتہ ہفتے دنیا بھر میں انٹرنیٹ سروس میں خرابی پیدا ہوئی، جو دو روز میں دور کر دی گئی ۔ دنیا میں آن لائن رابطے معمول پر آنے کے باوجود پاکستان میں انٹرنیٹ بدستور سلو ہے۔ گزشتہ ہفتےعالمی انٹرنیٹ کیبل میں خرابی پیدا ہوئی تو ہر طرف کھلبلی مچ گئی۔ 2 روز بعد پی ٹی اے اور پی ٹی سی ایل نے انٹرنیٹ سروس مکمل بحال ہونے کی نوید سنائی ۔ پاکستان میں انٹرنیٹ چل تو رہا ہے مگر اس کی اسپیڈ کم ہے۔ ماہرین کے مطابق انٹرنیٹ سلو ہونے کی  تکنیکی وجوہات ہیں۔ ٹیلی کام ماہر پرویز افتخار کا کہنا ہے کہ جو انٹرنیٹ ہم ایکسیس کرتے ہیں وہ موبائل کے ذریعے کرتے ہیں، موبائل کو سپیکٹرم چاہیے ، پاکستان میں اسپیکٹرم پورے ریجن میں سب سے کم ہے اسی طرح اپٹک فائبر کی پینٹریشن ہماری بہت کم ہے، ان وجوہات کی بنا پہ انٹرنیٹ کی اسپیڈ وہ نہیں بنتی جو کہ ہونی چاہیے۔ سائبر امور کے ماہرین کہتے ہیں کہ کیبل کی کوالٹی ، ڈیجیٹل ٹریفک بڑھنا اور موسمیاتی تبدیلیاں انٹرنیٹ سروس کو متاثر کرتی ہیں ۔ لیکن کسی فائر وال سےانٹرنیٹ سلو ہونے کی باتیں بے سروپا ہیں ۔ سائبر ماہر عمار جعفری کے مطابق جو بھی فائروال وغیرہ لگی ہے ان کے اپنے سسٹم کو سیکیور کرنے کے لئے ہے، ہر ملک کو حق ہے اپنے ملک کو سیو کرنے کا کہ جو بھی ٹریفک جا رہی ہے اس کے اوپر وہ ایسی نہ ہو کہ جس سے کوئی کسی کے خلاف نفرت پھیلے یا مسئلے مسائل بڑھیں۔ ماہرین انٹرنیٹ کی سست رفتاری کو ملکی معیشت کیلئے زہر قاتل قرار دیتے ہیں ۔ وزارت آئی ٹی حکام کہتے ہیں کہ انٹرنیٹ سلو ہونے کی وجوہات جاننے کیلئے پی ٹی اے سے جواب مانگ لیا ہے ، کیونکہ بطور ریگولیٹر اصل حقیقت وہی بتا سکتا ہے۔","science"
"335","چیئرمین پی ٹی اے نے ملک میں وی پی این بلاک کرنے کا عندیہ دیدیا","https://urdu.samaa.tv/2087318934","چیئرمین پاکستان ٹیلی کمیونیکیشن اتھارٹی (پی ٹی اے) نے کہا ہے کہ ورچوئل پرائیویٹ نیٹ ورکس (وی پی این) کو ملک بھر میں بلاک کیا جا سکتا لیکن ایسا کرنے سے کاروباری اداروں کو نقصان پہنچ سکتا ہے۔ رانا محمود الحسن کے زیرصدارت سینیٹ کی قائمہ کمیٹی برائے کابینہ اجلاس میں انٹرنیٹ اور ٹیلی کمیونیکیشن کے معاملات پر بریفنگ دیتے ہوئے چیئرمین پی ٹی اے حفیظ الرحمان نے کہا کہ حکومت وی پی این کی وائٹ لسٹنگ کررہی ہے جس کے بعد غیرمجاز وی پی این پاکستان میں نہیں چل سکیں گے۔ انہوں نے کہا کہ وی پی این کے باوجود پاکستان میں سماجی رابطے کی ویب سائٹ ’ایکس‘ (سابقہ ٹوئٹر) صارفین کی تعداد میں 70 فیصد کمی ہوئی ہے، صرف 30 فیصد صارفین وی پی این کے ذریعے ایکس استعمال کر رہے ہیں۔ چیئرمین پی ٹی اے کا کہنا تھا کہ حکومت جس دن کہے گی اسی روز ایکس کھول دیں گے، ایکس نے پی ٹی اے کی شکایت پر گزشتہ 3 ماہ میں صرف 7 فیصد عمل کیا، ٹیلی کام پر 2 سال میں کوئی سائبر حملہ نہیں ہوا، سوشل میڈیا سے متعلق شکایت پر متعلقہ پلیٹ فارم سے رابطہ کیا جاتا ہے۔ انہوں نے کہا کہ اگر کوئی پوسٹ پاکستانی قوانین کے خلاف ہو تو حکومت کے کہنے پر ہم سوشل میڈیا پلیٹ فارم بند کرتے ہیں، سب سے زیادہ ٹک ٹاک ہماری شکایت پر ایکشن لیتا ہے، سب سے کم عملدرآمد ایکس کرتا ہے۔ چیئرمین پی ٹی اے نے بتایا کہ متنازع یا خلاف قانون پوسٹس پر پورا فیس بک یا ٹوئٹر بلاک کرسکتے ہیں لیکن کسی مخصوص پوسٹ کو بلاک کرنا ممکن نہیں۔ انہوں نے بتایا کہ ملک میں 56 فیصد آبادی کو انٹرنیٹ کی سہولت میسر ہے، سیٹیلائٹ پالیسی مکمل ہو گئی ہے، 5G نیلامی اگلے برس مارچ اپریل میں ہونے کا امکان ہے، پی ٹی اے نے محرم، 9 مئی اور الیکشن سمیت گزشتہ سال 4 مرتبہ موبائل سروس بند کی۔","science"
"336","30 ہزار کے بجٹ میں دستیاب بہترین موبائل فونز کی فہرست سامنے آ گئی","https://urdu.samaa.tv/2087318845","پاکستان میں جاری مہنگائی کی لہر نے شہریوں کی قوت خرید میں گہرا اثر ڈالا ہے جس کے باعث موبائل کمپنیاں بھی متاثر ہو رہی ہیں لیکن ہم آپ کو چند ایسے شاندار موبائل فونز بتانے جارہے ہیں جنہیں آپ 30 ہزارروپے تک خرید سکتے ہیں ۔ Infinix Hot 40i  انفینکس ہاٹ 40 آئی میں کی قیمت 28 ہزار 499 روپے ہے لیکن اس میں دیئے گئے فیچرز کسی مہنگے موبائل سے کم نہیں ، کمپنی نے موبائل فون میں 6.56 انچ کا ایچ ڈی ڈسپلے دیا ہے جبکہ یہ دو ویرینٹس میں میسر ہے ، آپ اسے 4 جی بی ریم اور 128 میمری  یا 8 جی بی ریم اور 256 جی بی میموری میں خرید سکتے ہیں ۔اس میں 50 میگا پگسلز بیک کیمرہ اور 32 میگا پگسلز فرنٹ کیمرہ دیا گیاہے ، موبائل میں لمبا ساتھ نبھانے والی 5 ہزار ایم اے ایچ کی بیٹری دی گئی ہے ۔ ZTE Blade V50  زیڈ ٹی ای بلیڈ وی 50 کی قیمت 27 ہزار 999 روپے ہے اس میں 6.6 انچ کا ڈسپلے ، 4/8 جی بی ریم اور 128/256 جی بی میموری کی سہولت دی گئی ہے ، جبکہ 50 میگا پگسلز بیک کیمرہ اور 8 میگا پگسلز کا فرنٹ کیمرہ نصب کیا گیا ہے ۔ اس کی بیٹری بھی 5 ہزار ایم اے ایچ ہے ۔ Redmi 13C  اس موبائل فون کی قیمت بھی 27 ہزار 999 روپے متعارف کروا گئی ہے ، اس میں 6.71 انچ کا بڑا ایچ ڈی ڈسپلے ، 4/6 جی بی ریم اور 64/128 جی بی میموری فراہم کی گئی ہے بیک کیمرہ 50 میگاپگسلز اور فرنٹ کیمرہ 8 میگا پگسلز دیا گیاہے ۔ اس کی بیٹری 5 ہزار 120 ایم اے ایچ کی دی گئی ہے ۔ Realme C51  30 ہزار روپے کی رینج میں موبائل خریدنے کے خواہمشندوں کیلئے یہ بھی ایک بہترین فون ہے جس میں 6.74 کا بڑا ڈسپلے دیا گیاہے ، اس کی ریم 4 جی بی جبکہ میموری میں 64 اور 128 جی بی کی سہولت میسر ہے ، بیک کیمرہ 50 اور فرنٹ کیمرہ 5 میگا پگسلز ہے ، جو کہ سیلفی کے شوقین افراد کے ذوق کو سامنے رکھتے ہوئے دیا گیاہے ۔ اس میں 5 ہزار ایم اے ایچ کی بیٹری نصب کی گئی ہے ۔ Honor X6a  اونر کے موبائل فونز مارکیٹ میں اپنی پہنچان آپ ہیں اور کسی تعارف کے محتاج نہیں ،اس میں 6.56 انچ کا ڈسپلے ، ریم 4 جی بی اور میموری 128 جی بی دی گئی ہے جو کہ بے شمار تصاویر اور ویڈیوز محفوظ کرنے کی سہولت فراہم کرتی ہے ۔بیک کیمرہ 50 میگا پگسلز اور فرنٹ کیمرہ 5 میگاپگسلز کا دیا گیاہے ۔ بیٹر ی 5200 ایم اے ایچ کی نصب کی گئی ہے ۔","science"
"337","ملک بھر میں انٹرنیٹ سروس مکمل بحال، صارفین کی مشکلات ختم","https://urdu.samaa.tv/2087318785","پاکستان ٹیلی کمیونیکیشن نے عوام کو خوشخبری سناتے ہوئے کہاہے کہ انٹرنیٹ میں خرابی کو کامیابی سے دور کر لیا گیاہے جس کے بعد ملک بھر میں انٹرنیٹ سروس مکمل طور پر بحال ہو گئی ہے ۔ پی ٹی اے حکام کے مطابق  ملک بھرمیں انٹرنیٹ اوربراڈبینڈ سروسز اب دستیاب ہیں، مستقبل میں ایسی خرابی سےبچنےکیلئےجانچ پڑتال بھی کی جارہی ہے ۔  ترجمان پی ٹی سی ایل نے وضاحت کی ہے کہ مکمل جانچ کے بعد تصدیق ہوئی کہ خرابی  پی ٹی سی ایل نیٹ ورک میں نہیں تھی ،  پاکستان میں انٹرنیٹ سروس عالمی سب میرین کیبل میں خرابی کی وجہ سے متاثر ہوئی، جس کے باعث ملک بھر میں انٹرنیٹ سروس متاثر اور صارفین کو مشکلات کا سامنا ہوا ۔ پی ٹی سی ایل نیٹ ورک کو ڈیٹا کی بندش کا سامنا رہا جس کی وجہ سے رابطے متاثر ہوئے ۔ ","science"
"338","فائروال سے سوشل میڈیا مواد پر قابوپانا مفروضے ہیں، وزیرمملکت شزہ فاطمہ","https://urdu.samaa.tv/2087318780","وزیر مملکت برائے آئی ٹی و ٹیلی کمیونیکیشن شزہ فاطمہ خواجہ کا کہنا ہے کہ فائروال سے سوشل میڈیامواد پر قابوپانا مفروضے ہیں۔ بلاوجہ چیزوں کومتنازعہ بنایا جاتا ہے،تمام سوشل میڈیاکھلا ہے۔ پارلیمنٹ ہاؤس میں صحافیوں گفتگو میں کہا ٹویٹر کو بھی دیگر سوشل میڈیا پلیٹ فارمز کی طرح پاکستانی قوانین کی پابندی کرنا ہوگی۔ حکومت کو زبان بندی کرنا ہوتی تو ٹویٹر کے بجائے ٹک ٹاک اور فیس بک بند کرتی۔ شزہ فاطمہ مزید کہا کہ ٹوئٹرکی جانب سے پاکستانی قوانین پرعملدرآمد نہ کرنا ایشو ہے۔ ٹک ٹاک مقامی قوانین پر 95 فیصد عملدرآمد کرتا ہے، فیس بک مقامی قوانین پرعملدرآمد کرتی ہے ٹوئیٹر کوبھی کرنا ہوگا۔ وزیرمملکت شزہ فاطمہ نے فائروال کی تنصیب کے سوال کا واضح جواب دینے سے گریز کیا۔","science"
"339","آئندہ پانچ سالوں میں آئی ٹی برآمدات کو 15ارب ڈالر تک بڑھانے کا ہدف مقرر","https://urdu.samaa.tv/2087318642","آئی ٹی کےشعبےمیں حکومت پاکستان کا ایک اور اہم اقدام سامنے آیا ہے،جس کے تحت آئندہ پانچ سالوں میں آئی ٹی برآمدات کو 15ارب ڈالرتک بڑھانےکا ہدف مقرر کردیا گیا ہے۔ آئی ٹی کا شعبہ ایس آئی ایف سی کےترجیحی شعبوں میں سے ہےجس کے فروغ کیلئےایس آئی ایف سی کی ٹیم نے بہت محنت سے  کام کیا۔ ہدف کوحاصل کرنےکیلئےاسٹیٹ بینک آف پاکستان نےآئی ٹی کمپنیوں کی بین الاقوامی موجودگی بڑھانے کے لیے”فارن ایکسچینج مینول“ میں ترامیم کیں ان ترامیم میں آئی ٹی برآمد کنندگان کے لیے منافع لے جانے کی حد 35 فیصد سے بڑھا کر 50 فیصد کر دی گئی ہے بین الاقوامی سطح پر آئی ٹی کےشعبے کو وسعت دینے کے لیے مقامی آئی ٹی کمپنیوں کو بیرون ملک ایک سے زائد ادارے قائم کرنے کی اجازت بھی ان ترامیم کا حصہ ہے حکومت اور ایس آئی ایف سی کی کاوشوں کی بدولت 2019-2024ء  کے دوران آئی ٹی برآمدات کا حصہ 4 فیصد سے بڑھ کر 8 فیصد ہونا آئی ٹی کے شعبے کی ترقی کیلئے خوش آئند ہے یہ ترقی آئی  ٹی شعبے کی فعال توسیع اور ملک کی برآمدات کی بڑھوتری میں اہم کردار کی عکاس  ہے ایس آئی ایف سی کی سہولت کاری کے باعث اسٹیٹ بینک کے جاری کردہ ضابطے آئی ٹی شعبےکی عالمی وسعت اورمزید ترقی کے لیے سازگار ماحول پیدا کریں گے۔","science"
"340","واٹس ایپ پر انسٹاگرام جیسا فیچر متعارف کرانے کی تیاری","https://urdu.samaa.tv/2087318599","میسیجنگ ایپ واٹس ایپ اپنے صارفین کی آسانی کیلئے نت نئے فیچرز پیش کرنے کا سلسلہ جاری رکھے ہوئے ہے اور اب واٹس ایپ پر انسٹاگرام کے بہترین فیچر کی آزمائش شروع کردی گئی ہے۔ رپورٹ کے مطابق واٹس ایپ انسٹاگرام سے ملتے جلتے ایک نئے فیچر کی تیاری پر کام کررہا ہے جو صارفین کو ان اسٹیٹس اپ ڈیٹس کو دوبارہ شیئر کرنے کی اجازت دے گا جہاں انہیں ٹیگ کیاگیا ہو۔ نئے فیچر کو ری شیئر اسٹیٹس اپ ڈیٹ کا نام دیا گیا ہے جو صارف کو ایسے اسٹیٹس جہاں انہیں ٹیگ کیا گیا ہو  وہاں سے اپنے کانٹیکسٹ کےساتھ ری شیئر کرنے میں آسانی فراہم کرے گا، اس فیچر کے ذریعے کسی بھی کنٹینٹ کی شیئرنگ کو وسیع تر بنایا جاسکے گا۔ واٹس ایپ کا زیر غور فیچر تیاری کے مراحل میں ہے جسے جلد ہی واٹس ایپ کی مستقبل کی اپ ڈیٹ کے طور پر متعارف کروایا جائے گا تاہم  یہ واضح نہیں ہے کہ نیا فیچر کب  متعارف کروایا جائےگا ۔ رپورٹ کے مطابق نئے فیچر کے متعارف کیے جانے کے بعد فیچر میں اسٹیٹس اپ ڈیٹ انٹرفیس کے اندر ایک نیا بٹن شامل ہوگا، یہ بٹن واٹس ایپ صارفین کو بآسانی ان اسٹیٹس اپ ڈیٹس کو دوبارہ شیئر کرنے کے قابل بنائے گا جہاں انہیں ٹیگ کیا گیا ہو۔","science"
"341","سرچ انجن گوگل بھی پیرس اولمپکس 2024 کے رنگ میں ڈھل گیا","https://urdu.samaa.tv/2087318493","دنیا کا سب سے بڑا سرچ انجن گوگل بھی پیرس اولمپکس 2024 کے رنگ میں رنگ گیا اور سمر اولمپکس کی مناسبت سے اپنا ڈوڈل تبدیل کر دیا۔ گوگل اپنے تخلیقی اور انٹرایکٹو ڈوڈلز کے لیےشہرت رکھتا ہے، جو سال بھر مختلف، خصوصی تقریبات اور مواقع کی مناسبت سے تبدیل ہوتے رہتے ہیں۔ پیرس اولمپکس 2024 کا باضابطہ آغاز آج سے فرانس کے دارالحکومت میں ہو رہا ہے۔ آج سے شروع ہونے والے سمر اولمپکس جنہیں پیرس اولمپکس 2024 کا نام دیا گیا ہے، کے آغاز کا جشن منانے کے لیے گوگل نے ہوم پیچ پر نظر آنے والے ڈوڈل کو تبدیل کر دیا ہے۔ خیال رہےکہ پیرس اس سال 26 جولائی سے 11 اگست تک سمر اولمپکس کی میزبانی کر رہا ہے۔اس دوران 32 مختلف کھیلوں کے 329 ایوینٹس منعقد ہوں گےجس میں دنیا بھر سے 10 ہزار سے زائد ایتھلیٹس حصہ لےرہے ہیں۔","science"
"342","پی ٹی اے اور نادرا کے درمیان اہم ترین معاہدہ طے پا گیا","https://urdu.samaa.tv/2087318474","پاکستان ٹیلی کمیونیکیشن اور نادرا ٹیکنالجیز لمیٹڈ کے درمیان ٹیلی کام کمپنیز اور لائسنس درخواستگزاروں کی بائیو میٹرک تصدیق کا معاہدہ طے پا گیاہے ۔ تفصیلات کے مطابق پی ٹی اے، درخواستگزاروں اورلائسنس یافتگان کی تصدیق کیلئےنادرا ای سہولت کا ملک گیرنیٹ ورک استعمال کرےگا، ٹیلی کام اداروں،لائسنس درخواستگزار کمپنیوں  کے عہدیداروں اور عملے کے ارکان کی بائیومیٹرک تصدیق کی جائے گی ، اس اشتراک کی بدولت ملک میں ٹیلی کام لائسنسز کے اجراء کی کارروائی تیز اور محفوظ بنانے میں مدد ملے گی، پی ٹی اے اور این ٹی ایل کے درمیان معاہدے پر آج پی ٹی اے ہیڈ کوارٹرز اسلام آباد میں دستخط کیے گئے۔ معاہدے کے تحت طے کئے گئے طریقہ کار کی روشنی میں پی ٹی اے لائسنس کےلئے درخواست جمع کرانے والی ہر کمپنی کا ایک پروفائل بنائے گا جس کا ٹریکنگ آئی ڈی متعلقہ کمپنی کو فراہم کر دیا جائے گا۔ کمپنی کے متعلقہ افراد اس ٹریکنگ آئی ڈی کے ہمراہ قریبی ای سہولت مرکز پر جا کر بائیومیٹرک تصدیق کروا سکیں گے ۔۔ جس کا نتیجہ آن لائن محفوظ طریقے سے پی ٹی اے کو موصول ہو جائے گا۔","science"
"343","ذاتی معلومات پھیلانے پر ایک لاکھ 25 ہزار ڈالر جرمانے کی تجویز","https://urdu.samaa.tv/2087318450","پرسنل ڈیٹا پروٹیکشن بل 2023 کے ڈرافٹ کو حتمی شکل دینے کی حکومتی ڈیڈ لائن میں صرف ایک ہفتہ باقی رہ گیا۔ قانون میں ذاتی ڈیٹا محفوظ بنانے کیلئے متعدد اقدامات تجویز دی گئی ہے۔ ذاتی معلومات افشا کرنے والے افراد اور کمپنیوں کو بھاری جرمانے بھی ہوں گے۔ مجوزہ قانون کے مطابق پرسنل ڈیٹا پروٹیکشن ایکٹ کا اطلاق پورے پاکستان پر ہوگا، قومی سلامتی اور مفاد عامہ سے متصادم ڈیٹا بیرون ملک بھیجنے پر پابندی ہوگی، ذاتی ڈیٹا دائرہ قانون سے باہر کسی غیرمتعلقہ شخص یا سسٹم کو بھی منتقل نہیں ہوگا۔ حساس ذاتی ڈیٹا پاکستان میں موجود سرور اور ڈیجینل انفراسٹرکچر میں ہی پراسس ہوگا، کسی بھی مقصد کے لیے ذاتی ڈیٹا زیادہ دیر تک محفوظ نہیں رکھا جاسکے گا، نیشنل کمیشن فار پرسنل ڈیٹا پروٹیکشن آف پاکستان قائم کیا جائے گا، کمیشن ڈیٹا پروٹیکشن کے حوالے سے شفافیت اور احتساب یقینی بنائے گا۔ مسودہ قانون کے مطابق کمیشن کراس بارڈر ڈیٹا ٹرانسفر کی مانیٹرنگ بھی کرسکے گا، ذاتی ڈیٹا کی کراس بارڈر منتقلی کے لیے کمیشن کی اجازت سمیت سخت شرائط عائد کی گئی ہے۔ کمیشن حساس ذاتی ڈیٹا حکومت کے ساتھ شیئر کرنے کا میکانزم بھی طے کرے گا، کمیشن شکایت وصولی کے 30 روز کے اندر شکایت نمٹائے گا۔ ایکٹ کے تحت ایک لاکھ 25 ہزار ڈالر سے 20 لاکھ ڈالر تک جرمانے ہوسکے گا، ذاتی ڈیٹا فاش یا پھیلانے والے کو ایک لاکھ 25 ہزار ڈالر جرمانہ ہوگا، حکومتی ادارے اور کمپنیاں ذاتی ڈیٹا کا تحفظ یقینی بنانے کی پابند ہوں گی۔ ضروری سیکیورٹی اقدامات  نہ کرنے پر5 لاکھ ڈالر جرمانہ ادا کرنا پڑے گا، ڈیٹا کنٹرولر اور پروسیسر کو ایکٹ کی خلاف وزری پر20لاکھ ڈالر جرمانہ ہوگا، کمیشن ڈیٹا کنٹرولر اور پروسیسر کی رجسٹریشن بھی معطل یا ختم کرسکے گا، کمیشن کے فیصلے کے خلاف ہائی کورٹ یا خصوصی ٹریبونل میں اپیل ہوسکے گی۔","science"
"344","ٹیلی کمیونیکیشن اپیلٹ ٹریبونل بل 2024 منظور کر لیا گیا","https://urdu.samaa.tv/2087318408","قومی اسمبلی کی قائمہ کمیٹی برائے آئی ٹی اینڈ ٹیلی کام نے ٹیلی کمیونیکیشن اپیلٹ ٹریبونل بل 2024 منظور کر لیا ۔ چیئرمین کمیٹی امین الحق کی زیر صدارت قومی اسمبلی کی قائمہ کمیٹی برائے آئی ٹی اینڈ ٹیلی کام کا اجلاس ہوا جس میں ٹیلی کمیونیکیشن اپیلٹ ٹریبونل بل 2024 کی منظوری دے دی گئی۔ اجلاس کے دوران وزارت قانون نے ٹیلی کام ٹریبونلز کے قیام سے متعلق امور پر بریفنگ دی اور چیئرمین کمیٹی امین الحق نے کہا ٹیلی کمیونیکیشن اپیلٹ ٹریبونل اچھے مقاصد کیلئے بنایا جا رہا ہے ۔ قائمہ کمیٹی نے سرکاری ملازمین کے محفوظ رابطوں کے لیے بیپ اپلیکشن تین ماہ میں لانچ کرنے کی ہدایت بھی کی ۔ این آئی ٹی بی کے سی ای او نے قائمہ کمیٹی کو بریفنگ میں بتایا وزارت خارجہ کے ساتھ مل کر اپاسٹل سروس کا دو ہفتوں میں ایک نیا سسٹم متعارف کروا رہےہیں، نیا سسٹم مکمل آن لائن ہو گا اور اپاسٹل کے لئے قطاریں لگنا ختم ہو جائےگا۔ ایک رکن نے ای آفس میں خرابی کا معاملہ اٹھایا تو وزیر مملکت شزہ فاطمہ نے کہا ای آفس بہترین کام کر رہا ہے ، وزارتیں اس کو لاگو کرنے میں ناکام ہیں۔ ان کا کہنا تھا کہ آئی ٹی صوبائی معاملہ ہے سب اپنا اپنا کام کر رہے ہیں ، ہمیں ڈیٹا جمع کرنے پر ایک متفقہ نظام لانا ہوگا،  ایک ڈیٹا پول بنا لیں تو ٹیکس اور بزنس کے امورآسان بن سکتے ہیں ، ایف بی آر، اسٹیٹ بینک اور نادرا کو منسلک کرنا ہوگا۔","science"
"345","کسی بھی سوشل میڈیا ایپ کے ساتھ کوئی مسئلہ نہیں، پی ٹی اے","https://urdu.samaa.tv/2087318332","پاکستان ٹیلی کمیونیکیشن اتھارٹی ( پی ٹی اے ) کا سوشل میڈیا ایپلی کیشن واٹس ایپ سے متعلق زیر گردش خبروں پر ردعمل سامنے آگیا۔ واضح رہے کہ ملک بھر میں گزشتہ ایک ہفتے سے لاکھوں صارفین کے لیے موبائل فون نیٹ ورکس پر واٹس ایپ سروسز بری طرح متاثر ہیں، یہ شکایت صرف موبائل ڈیٹا استعمال کرنے والوں کی جانب سے سامنے آئی ہے۔ میڈیا رپورٹس کے مطابق موبائل ڈیٹا فراہم کرنیوالی کمپنیوں کے صارفین کی جانب سے رپورٹ کی گئی اس شکایت کی تصدیق بھی کی گئی ہے جس کے مطابق واٹس ایپ پر کال اور ٹیکسٹ میسج معمول کے مطابق موصول ہو رہے ہیں لیکن میڈیا فائلز کی ترسیل شدید متاثر ہے۔ تاہم، ترجمان پاکستان ٹیلی کمیونیکیشن اتھارٹی کا کہنا ہے کہ فی الحال واٹس ایپ یا کسی بھی سوشل میڈیا ایپ کے ساتھ کوئی مسئلہ نہیں ہے۔ ترجمان پی ٹی اے کا کہنا تھا کہ کسی صارف کوکوئی مسئلہ درپیش ہے تو وہ کسی تکنیکی خرابی کی وجہ سے ہو سکتا ہے۔","science"
"346","ایپل کے سستے ترین آئی فون ایس ای 4 سے متعلق نئی معلومات منظر عام پر","https://urdu.samaa.tv/2087318318","ایپل کی جانب سے نئے سستے ترین آئی فون ایس ای کی تیاری پر کافی عرصے سے کام کیا جا رہا ہے۔ آئی فون ایس ای 4 کے حوالے سے افواہیں کافی عرصے سے سامنے آ رہی ہیں مگر ایک نئی لیک میں بتایا گیا کہ یہ گزشتہ ماڈل کے مقابلے میں کافی زیادہ طاقتور ہوگا۔ رپورٹ میں بتایا گیا کہ یہ ایس ای سیریز کا پہلا فون ہوگا جس میں او ایل ای ڈی اسکرین موجود ہوگی جبکہ اس کے حجم میں بھی اضافہ کیا جائے گا۔ رپورٹ کے مطابق آئی فون ایس ای 4 میں 6.06 انچ اسکرین دی جائے گی جو ایس ای 3 کی 4.7 اسکرین کے مقابلے میں کافی بڑی ہوگی۔ اس فون میں اے 18 بائیونک پراسیسر موجود ہوگا۔ اس سے قبل گزشتہ دنوں ایک رپورٹ میں بتایا گیا تھا کہ آئی فون ایس ای 4 بیک سے دیکھنے میں آئی فون 16 جیسا ہوگا۔ یعنی اس میں آئی فون 16 کی طرح ڈوئل لینس کیمرا سیٹ اپ دیے جانے کا بھی امکان ہے۔ مختلف رپورٹس کے مطابق آئی فون ایس ای 4 کو مارچ سے مئی 2025  کے دوران متعارف کرایا جاسکتا ہے۔ اس سے قبل آئی فون ایس ای 3 کو مارچ 2022 میں متعارف کرایا گیا تھا جو ابھی ایپل کا سب سے سستا ترین اسمارٹ فون بھی ہے۔ آئی فون ایس ای 3 کی قیمت 429 ڈالرز ہے مگر ایس ای 4 کی قیمت زیادہ رکھے جانے کا امکان ہے۔ ایسی لیکس بھی سامنے آئی ہیں جن سے عندیہ ملتا ہے کہ آئی فون ایس ای 4 میں ٹچ آئی ڈی ہوم بٹن ختم کر دیا جائے گا اور اس کی جگہ فیس آئی ڈی کو دی جائے گی۔ اسی طرح یو ایس بی سی پورٹ اور فرنٹ کیمرے کے لیے ڈائنامک آئی لینڈ ڈیزائن کو بھی آئی فون ایس ای 4 کا حصہ بنایا جائے گا۔","science"
"347","پاکستان میں واٹس ایپ کے ساتھ کیا مسئلہ ہے؟","https://urdu.samaa.tv/2087318245","ملک بھر میں گزشتہ ایک ہفتے سے لاکھوں صارفین کے لیے موبائل فون نیٹ ورکس پر واٹس ایپ سروسز بری طرح متاثر ہیں، یہ شکایت صرف موبائل ڈیٹا استعمال کرنے والوں کی جانب سے سامنے آئی ہے۔ میڈیا رپورٹس کے مطابق موبائل ڈیٹا فراہم کرنیوالی کمپنیوں کے صارفین کی جانب سے رپورٹ کی گئی اس شکایت کی تصدیق بھی کی گئی ہے، جس کے مطابق واٹس ایپ پر کال اور ٹیکسٹ میسج معمول کے مطابق موصول ہو رہے ہیں لیکن میڈیا فائلز کی ترسیل شدید متاثر ہے۔ موبائل ڈیٹا استعمال کرنے والوں کے برعکس وائرڈ براڈ بینڈ یعنی وائی فائی سے منسلک ہونے کے بعد یہ شکایت دور ہوجاتی ہے اور موبائل نیٹ ورک پر بیشتر میڈیا فائل کو، جیسے ویڈیو اور ٹصویریں، معمول کے مطابق بھیجا اور وصول کیا جاسکتا ہے، باالفاظ دیگر واٹس ایپ وائی فائی کے صارفین کے لیے معمول کے مطابق کام کررہا ہے۔ میڈیا فائلز کی اپ لوڈنگ کا مسئلہ یوم عاشور کے بعد مصروف ترین اوقات کار کے دوران سامنے آیا تھا، جو بدستور جاری ہے، پاکستان ٹیلی کمیونیکیشن اتھارٹی نے اس ضمن میں کوئی وضاحتی بیان جاری نہیں کیا ہے کہ یہ مسئلہ اتنے عرصے سے کیوں برقرار ہے اور آئندہ کیا صورتحال رہے گی۔ واٹس ایپ پر اس نوعیت کی رکاوٹ اب زیادہ تر موبائل نیٹ ورک صارفین تک محدود ہے، اس ہفتے کے آغاز میں حکام بغیر کسی اعلان کے فیس بک پر قدغن لگائی تھی، جس کے باعث صارفین کو مختلف انٹرنیٹ سروس فراہم کرنیوالی سیلولر کمپنیوں کے ذریعے سوشل میڈیا پلیٹ فارم تک رسائی میں مشکلات کا سامنا کرنا پڑا تھا۔ ڈاؤن ڈیٹیکٹر کے مطابق اس پابندی نے انسٹا گرام اور واٹس ایپ دونوں کو متاثر کیا، ذرائع کے مطابق یہ پابندی 17 جولائی تک ختم ہوجانی چاہیے تھی لیکن اب تک ایسا لگتا ہے کہ حکومت کو اب اس بات کا کوئی اندازہ نہیں ہے کہ اسے صحیح طریقے سے کیسے ہٹایا جائے یا اسے ہٹانا چاہیے۔","science"
"348","ہواوے کی مدد سے سالانہ 3 لاکھ طلباء کی  تربیت سے آئی ٹی برآمدات بڑھیں گی،شہباز شریف","https://urdu.samaa.tv/2087318129","وزیراعظم  شہباز شریف نے کہا ہے چینی کمپنی ہواوے کی مدد سے سالانہ تین لاکھ پاکستانی طلباء کی  تربیت سے پاکستان کی آئی ٹی برآمدات بڑھیں گی ،وزیر اعظم نے خواتین اور بلوچستان کے نوجوانوں کو تربیتی پروگرام کا ترجیحی حصہ بنانے کا اعلان بھی کیا ہے ۔ وزیراعظم  شہباز شریف سے ہواوے پاکستان کے چار رکنی وفد نے ملاقات کر کے پاکستان کی قومی کلاؤڈ اسٹریٹجی سے ہم آہنگ نیشنل ڈیٹا سینٹر بنانے کے لیے تعاون کی پیشکش کی ۔ وفد نے بریفنگ میں بتایا نیشنل ڈیٹا سینٹر کے قیام سے بہتر کلاؤڈ سروسز کی فراہمی یقینی ہو جائے گی اور کثیر زر مبادلہ بچایا جا سکے گا۔ وزیر اعظم نے کہا حالیہ دورہ چین میں ہواوے ہیڈکوارٹر کا دورہ انتہائی مفید رہا، باصلاحیت افرادی قوت کی مضبوط بنیاد قائم کرنے سے ہی ڈیجیٹل اکانومی کو فروغ دیا جا سکتا ہے، پاکستان کی ڈیجیٹل اکانومی میں ہواوے کے  پائیدار اشتراک کو قدر کی نگاہ سے دیکھتے ہیں۔ وزیر اعظم نے خودکار، جدید اور تیز تر گورننس کیلئے حکومتی اداروں کی ڈیجیٹائزیشن وقت کی اہم ضرورت قرار بھی دی ۔ وفد نے اسلام آباد کو اسمارٹ سٹی بنانے کے لیے حکومت پاکستان کے ساتھ شراکت داری کی خواہش ظاہر کی، کہا اس منصوبے کے تحت ٹریفک، صحت اور تعلیم کی خدمات سے لے کر پارکنگ وغیرہ جیسے دیگر سہولیات ڈیجیٹل پلیٹ فارم پر میسر ہوں گی ۔","science"
"349","آئی ٹی  سروس میں تکینکی خرابی سے بینک ،میڈیا اورکاروباری معاملات متاثر","https://urdu.samaa.tv/2087318105","دنیا بھرمیں آئی ٹی سروسز میں بڑے پیمانے پر فنی خرابی پیدا ہوگئی۔مائیکروسافٹ میں تکینکی خرابی سے بینک سروس،میڈیا اور کاروباری معاملات متاثر ہیں۔ آسٹریلیا میں آئی ٹی سروس میں تکینکی خرابی پیدا ہوگئی۔انٹرنیٹ سروس جزوی طور پرمعطل ہوگئیں،مائیکروسافٹ میں تکینکی خرابی سے بینک سروس۔ میڈیا اور کاروباری معاملات متاثر ہوئے، پروازیں تعطل کا شکار ہیں،ڈیٹا غائب ہونے سے مسافروں کو مشکلات کا سامنا ہے۔ آسٹریلیوی حکام کاکہنا ہےآئی ٹی سروس کسی سائبرحملےکےباعث متاثر نہیں ہوئی، تھرڈ پارٹی کےسافٹ ویئرمیں تکنیکی مسئلہ آیا،جس وجہ سے دنیا بھر میں آئی ٹی سروس متاثر ہیں۔ آئی ٹی  سروس متاثر ہونےسےبرطانیہ میں پروازیں تعطل کا شکار ہوگئیں۔برطانیہ کےنشریاتی ادارے’’سکائے نیوز ‘‘کی سروسز معطل ہوگئیں،بی بی سی کی ویب سائیٹ بھی بارباربندش کا شکار ہونےلگی،آئی ٹی سروس متاثر ہونےسےبرطانیہ میں ریلوےسروسز بھی متاثرہوئیں،فی خرابی کےباعث لندن سٹاک ایکسچینج کو بھی مسائل کا سامنا ہے۔ آئی ٹی سروس متاثر ہونےسےجرمنی کےبرلن ائیرپورٹ پرپروازیں تاخیرکا شکار ہو گئیں،مائیکروسافٹ نےبیان میں کہاصورت حال سےنمٹنےکیلئے اقدامات اٹھارہے ہیں۔ پاکستان میں بھی انٹرنیٹ سروس جزوی تعطل کا شکار رہیں۔","science"
"350","چیٹ جی پی ٹی اور دیگر اے آئی ایپلی کیشنز سے محتاط رہنے کا انتباہ","https://urdu.samaa.tv/2087318028","آرٹیفیشل انٹیلی جنس ریاست کی حساس معلومات کیلئے بڑا خطرہ بننے لگی۔ وفاقی حکومت نے اہم ڈیٹا چوری ہونے کے خدشے کے پیش نظر سرکاری اہلکاروں کیلئے ایڈوائزی جاری کردی۔ ایڈوائزری کے مطابق، حساس ڈیٹا، ذاتی اور کاروباری معلومات سائبررسک کا شکارہوسکتی ہیں۔ سرکاری افسران کو چیٹ جی پی ٹی اور دیگر اے آئی ایپلی کیشنز سے محتاط رہنے کا انتباہ جاری کردیا گیا۔ سرکاری ملازمین کو ہدایت کی گئی ہے کہ حساس ترین معلومات سنبھالنے والے افراد چیٹ بوٹس کے استعمال سے گریزکریں ۔ ادارے مجازافراد کو ہی چیٹ بوٹس تک رسائی دیں۔ ","science"
"351","پاکستانی صارفین کو فیس بک تک رسائی میں مشکلات","https://urdu.samaa.tv/2087318009","پاکستان میں صارفین کو سوشل میڈیا پلیٹ فارم فیس بک کے استعمال میں مشکلات کا سامنا ہے۔ پاکستان میں سوشل میڈیا پلیٹ فارم فیس بک کے صارفین کو مشکلات کا سامنا ہے تاہم فیس بک کی پیرنٹ آرگنائزیشن میٹا اور نیٹ بلاک نے شکایات کی تصدیق نہیں کی ہے۔ منگل اور بدھ کو پاکستان  میں بہت سے انٹرنیٹ سروس پرووائڈرز (آئی ایس پیز)  فیس بک تک رسائی میں ناکام رہے۔ سوشل میڈیا پلیٹ فارم ایکس پر بہت سے صارفین نے شکایت کی کہ وہ اپنے فیس بک اکاؤنٹ تک رسائی پانے میں ناکام ہیں جبکہ بعض صارفین نے سوال کیا کہ  کیا حکومت نے فیس بک پر پابندی عائد کردی ہے۔ پنجاب حکومت نے 4 جولائی کو وزارتِ داخلہ کو تحریری طور پر تجویز کیا تھا کہ موثر سیکیورٹی کے لیے 6 سے 11 محرم الحرام تک یوٹیوب اور فیس بک سمیت اہم سوشل میڈیا پلیٹ فارم بند کردیے جائیں تاہم یہ تجویز اور درخواست قبول کرنے سے انکار کردیا گیا تھا۔","science"
"352","کوئٹہ میں موبائل اور انٹرنیٹ سروس بحال کردی گئی","https://urdu.samaa.tv/2087317981","بلوچستان کے دارالحکومت کوئٹہ میں موبائل اور انٹرنیٹ سروس بحال کردی گئی۔ صوبائی دارالحکومت میں برآمد ہونے والے نو محرم الحرام کے جلوس اور مجالس کی سیکورٹی کے پیش نظر سروس صبح 7 بجے سے بند کی گئی تھی۔ انتظامیہ کی جانب سے جلوس برآمد ہونے کے بعد موبائل اور انٹرنیٹ سروس بحال کردی گئی ہے۔ موبائل و انٹرنیٹ سروس  13 گھنٹے بعد بحال کی گئی ہے۔","science"
"353","یوٹیوب پر مختصر ویڈیوز بنانے والوں کےلیے زبردست فیچرز کا اعلان","https://urdu.samaa.tv/2087317958","یوٹیوب نے ویڈیوز بنانے والے صارفین کو ایک اور زبردست سہولت دے دی۔ ٹاک ٹاک جیسی مختصر ویڈیوز پوسٹ کرنے والوں کے لیے یوٹیوب نے اب متعدد نئے فیچرز متعارف کرا دیے ہیں۔ غیرملکی میڈیا رپورٹس کے مطابق یوٹیوب نے اعلان کیا ہے کہ متعارف کردہ نئے فیچرز میں سے بعض فوری طور پر صارفین کے لیے دستیاب ہوں گے جبکہ دیگر فیچرز کی دستیابی بھی چند ہی ہفتوں میں یقینی بنائی جائے گی۔ یوٹیوب شارٹس کے نام سے متعارف کرایا گیا ایک نیا فیچر ٹک ٹاک کے ٹیکسٹ ٹو اسپیچ ویڈیو نیریشن جیسا ہے جس کے لیے آرٹیفیشل انٹیلیجنس (اے آئی) ٹیکنالوجی پر مبنی وائس اوور کی سہولت فراہم کی جائے گی۔ یوٹیوب شارٹس میں اسکرین کے اوپری بائیں کونے پر ایڈوائس کے بٹن پر کلک کرکے آپ فی الحال دی گئی 4 آوازوں میں سے اپنی پسند کی کوئی بھی آواز کا انتخاب کرسکتے ہیں۔ یوٹیوب نے ایک اور نیا فیچر آٹو جنریٹڈ کیپشنز کا ہے جس کے ذریعے آپ ویڈیو سے نکلے بغیر آٹو جنریٹڈ کیپشنز کو استعمال کرسکیں گے اور مختلف فونٹس اور رنگوں سے کیپشنز کے انداز بھی تبدیل کرسکیں گے۔ اسی طرح مائن کرافٹ ایفیکٹس کے ایک نئے سیٹ کو بھی ویڈیو سروس کا حصہ بنایا جا رہا ہے۔","science"
"354","سام سنگ کی صحت بارے اپڈیٹ فراہم کرنیوالی اسمارٹ واچ اور انگوٹھی متعارف","https://urdu.samaa.tv/2087317670","ٹیکنالوجی کمپنی سام سنگ نے صحت سے متعلق اپڈیٹ فراہم کرنے والی نئی اسمارٹ واچ اور انگوٹھی متعارف کرادی۔ اپنی صحت سے متعلق پل پل خبردار رہنا اب اور بھی آسان ہوگیا ہے کیونکہ ٹیکنالوجی کمپنی سام سنگ نے نئی اسمارٹ واچ اور انگوٹھی متعارف کرادی ہے جو صحت سے متعلق اپڈیٹ کریں گی۔ مصنوعی ذہانت سے لیس سمارٹ واچ اور انگوٹھی بلڈ پریشر، ٹیمپریچر، دل کی دھڑکیں اور دیگر کئی عوام کو پل پل مانیٹر کرتی ہیں۔ کمپنی نے تہہ ہونے والا نیا فون بھی مارکیٹ میں متعارف کرایا دیا ہے جس کی ابتدائی قیمت 1900 ڈالر مقرر کی گئی ہے۔","science"
"355","کیا آرٹیفیشل انٹیلی جنس نے اساتذہ کی جگہ لے لی ہے؟","https://urdu.samaa.tv/2087317575","ایک زمانہ تھا کہ کہا جاتا تھا کہ دنیا کیا سے کیا ہوجائے گی، ٹیکنالوجی کی تیزی سے ترقی کرتی منازل کے بعد لگتا ہے کہ اب وہ وقت آن پہنچا ہے کیونکہ آرٹیفیشل انٹیلی جنس یعنی مصنوعی ذہانت کی صورت میں مشین انسانوں کی جگہ لیتی نظر آرہی ہیں۔ آرٹیفشل انٹیلی جنس کے ذریعے جہاں ہر سوال کا جواب مل رہا ہے وہیں ہر مسئلہ کا حل بھی تجویز کردیا جاتا ہے۔ تیزی سے بدلتی صورتحال کے پیش نظر یہ سوال ذہن میں آتا ہے کہ کیا آرٹیفیشل انٹیلی جنس نے اساتذہ کی جگہ لے لی ہے؟ یا مستقبل میں لے سکتے ہیں؟ اس حوالے سے ماہرین تعلیم کا کہنا ہے کہ آرٹیفیشل انٹیلی نے اساتذہ کو ریپلیس نہیں کہا بلکہ ٹیچر کا کام آسان ضرور کردیا ہے۔ اور ٹیچر کو اپنے لیے زیادہ وقت مل گیا ہے، ٹیکنالوجی نے ٹیچر کو اپ ٹو ڈیٹ کردیا ہے، ٹیکنالوجی نے گیپ کو کم کردیا ہے۔ جس کا فائدہ اسٹوڈنٹس کو ہوا ہے۔  ","science"
"356","واٹس ایپ نے صارفین کی سب سے بڑی مشکل حل کر دی ،زبردست فیچر","https://urdu.samaa.tv/2087317551","پیغام رسانی کیلئے دنیا میں سب سے زیادہ استعمال ہونے والی ایپلی کیشن واٹس ایپ نے اینڈرائڈ صارفین کی بڑی پریشانی حل کرتے ہوئے اہم ترین فیچر جلد ہی متعارف کروانے کا اعلان کر دیاہے۔ واٹس ایپ بیٹا کے مطابق واٹس ایپ ایک ایسے فیچر پر کام کر رہا ہے جس سے فارورڈ اور شیئر کیئے گئے پیغامات کو چینلز پر شیئر کرنا انتہائی آسان ہو جائے گا ، اس پر کام جاری ہے جس کے لانچ ہونے کے بعد چینل مالکان اینڈرائڈ پر پیغامات، تصاویر ، ویڈیوز براہ راست اپنے چینلز پر شیئر کر سکیں گے ۔ آئی فون کیلئے یہ فیچر متعارف کروا دیا گیا ہے تاہم اینڈرائڈ صارفین کیلئے اس کی ٹیسٹنگ جاری ہے اور جلد ہی متعارف کروائے جانے کا امکان ہے ۔ اس وقت دنیا بھر میں لگ بھگ 2 ارب سے زیادہ لوگ واٹس ایپ کا استعمال کرہے ہیں، اور اس میں نئے فیچرز کا اضافہ آئے روز ہوتا رہتا ہے۔ کچھ صارفین ایسے بھی ہوتے ہیں جو آئے روز نئے شامل ہونے والے فیچرز کے بارے میں زیادہ نہیں جانتے۔","science"
"357","500 یونٹ تک بجلی استعمال کرنیوالے صارفین کو سولر پینلز دینے کے منصوبے کی اصولی منظوری","https://urdu.samaa.tv/2087317546","پنجاب میں 500 یونٹ تک بجلی استعمال کرنے والے صارفین کو سولر پینلز دینے کے منصوبے کی اصولی منظوری دے دی گئی۔ وزیراعلی پنجاب مریم نواز نے عوام کو سولر پینلزکی فراہمی کے ’روشن گھرانہ‘ پروگرام کی منظوری کے لئے منگل کو کابینہ کا اجلاس بلالیا ہے جس میں کابینہ سولر پینلز کی فراہمی کے منصوبے کی باضابطہ منظوری دے گی۔ پنجاب حکومت 50 سے 500 یونٹ تک بجلی استعمال کرنے والے کروڑوں صارفین کو سولر سسٹم دے گی۔ سولر پینل کی لاگت کا 90 فیصد پنجاب حکومت اداکرے گی جبکہ 10 فیصد صارف دے گا اور سولر پینل پانچ سال کی آسان اقساط پر صارفین کو فراہم کیے جائیں گے ۔ سردیوں میں سولر پینل کی قسط نسبتاً کم ہوگی اور پینل صرف حکومت دے گی۔ صارف کی ضرورت کے مطابق سرکاری بجلی اور سولر پینل سے حاصل ہونے والی بجلی کے درمیان شرح کا تعین بھی ہوسکے گا۔ بجلی کی لاگت میں اضافے اور توانائی کے بحران کے پیش نظر ’روشن گھرانہ‘ پروگرام شروع کرنے کا فیصلہ کیا گیا۔ شفاف طریقہ کار کے مطابق پہلے مرحلے میں غریب ترین گھرانوں کو سولرسسٹم دئیے جائیں گے۔ اس حوالے سے اپنے بیان میں وزیر اعلیٰ مریم نواز کا کہنا تھا کہ عوام کو مشکل حالات میں تنہا نہیں چھوڑیں گے، ماضی کی تباہی کے اثرات سے عوام کو بچانے کی کوششیں کررہے ہیں، پانچ سال بعد عوام کو موجودہ مسائل کا سامنا نہیں ہوگا۔","science"
"358","آرٹیفشل انٹیلی جنس کا استعمال نوجوان نسل کیلئے کتنا ضروری ہے ؟","https://urdu.samaa.tv/2087317542","آرٹیفشل انٹیلی جنس ( اے آئی ) یا مصنوعی ذہانت آج بہت سے شعبوں میں استعمال ہو رہی ہے۔ اے آئی مستقبل کی ٹیکنالوجی ہے اور نہ ہی یہ روبوٹس کی دنیا کی کوئی چیز ہے بلکہ یہ آج کی ٹیکنالوجی ہے جسے آپ شاید سوچے سمجھے بغیر روزانہ کی بنیاد پر استعمال کر رہے ہیں۔ مصنوعی ذہانت کام کیسے کرتی ہے اور نوجوان نسل کے لئے اس کا استعمال کتنا ضروری ہے ؟ جانیے اس ویڈیو میں۔  ","science"
"359","کمیونٹی گائیڈ لائنزکی خلاف ورزی، 2 کروڑسے زائد پاکستانیوں کی ویڈیوز ڈیلیٹ","https://urdu.samaa.tv/2087317536","کمیونٹی گائیڈ لائنزکی خلاف ورزی،ٹِک ٹَاک  نےپاکستانیوں کی 2 کروڑسےزائد ویڈیوزہٹا دیں۔ ٹِک ٹَاک انتظامیہ کاکہنا ہےکہ ٹِک ٹَاک نے پاکستانیوں کی 2 کروڑ20 لاکھ 7ہزار878 ویڈیوزپہلے تین ماہ میں ڈیلیٹ کیں،93.9 فیصد ویڈیوزپوسٹ کیےجانےکے24 گھنٹے کے اندرہی ہٹائی گئیں۔ ٹِک ٹَاک نےکمیونٹی گائیڈلائنزکی خلاف ورزی پردنیابھرمیں تقریبا 17 کروڑ ویڈیو کو ہٹایا، ایپ نے13 سال سےکم عمرکےبچوں کےاکاؤنٹس ڈیلیٹ کردیئے،13سال سےکم عمر کے بچوں کے2 کروڑ16لاکھ 39 ہزار414 اکاؤنٹس ڈیلیٹ کیےگئے ہیں، انتظامیہ کاکہنا ہےکہ پاکستان میں محفوظ،مثبت آن لائن ماحول فروغ دینےکی کوششوں میں مصروف ہیں۔عالمی برادری کیلئےایک محفوظ پلیٹ فارم یقینی بنانے کےلیےپرعزم ہیں۔ ","science"
"360","وزارت داخلہ نے ایکس (ٹویٹر) کو ملکی سلامتی کےلیے خطرہ قراردے دیا","https://urdu.samaa.tv/2087317530","وفاقی وزارت داخلہ نے سوشل میڈیا پلیٹ فارم ایکس (ٹویٹر) کو ملکی سلامتی کےلیے خطرہ قرار دے دیا۔ سندھ ہائیکورٹ میں جمع وزرات داخلہ کے تحریری جواب کی کاپی سامنے آگئی، وزارت داخلہ نے ایکس کو ملکی سلامتی کےلیے خطرہ قراردے دیا، کہا کہ ایکس (ٹویٹر) بحال نہیں ہوسکتا۔ تحریری جواب میں کہا گیا ہے کہ وزارتِ داخلہ کاکام پاکستان کےعوام کےحقوق کا تحفظ کرنا ہے، ایکس پرپابندی سے پہلے تمام قانونی تقاضے پورے کیے گئے تھے، پاکستان میں ایکس پر پابندی آرٹیکل 19 کی خلاف ورزی نہیں۔ وزارت داخلہ کے مطابق سوشل میڈیا خاص طور پر ایکس پرملکی اداروں کے خلاف مواد اپ لوڈکیا جاتاہے، ایکس ایک غیرملکی کمپنی ہے جس کو متعددبار قانون پرعملدرآمدکاکہا، وزارت داخلہ کے پاس عارضی طور پر ایکس کی بندش کےعلاوہ راستہ نہیں۔ جواب میں مزید کہا گیا ہے کہ حساس اداروں کی رپورٹ کی روشنی میں ایکس پرپابندی عائدکی، کچھ عناصر ایکس کے ذریعے ملک میں عدم استحکام پھیلانا چاہتے ہیں، درخواست ناقابل سماعت ہے،ملکی مفاد میں  مستردکی جائے۔","science"
"361","واٹس ایپ فراڈ کیسے ہوتا ہے اور اس سے کیسے بچ سکتے ہیں؟","https://urdu.samaa.tv/2087317476","گزشتہ چند سالوں سے واٹس ایپ فراڈ کے واقعات میں اضافہ ہوا ہے جس میں صارفین کو مختلف طریقوں سے جعل سازی میں پھنسا کر مالی نقصان پہنچایا جارہا ہے۔ واٹس ایپ فراڈ کے تحت کئی جعلساز  ملازمت کیلئے جعلی پیشکش، صارف کی فیملی یا کسی دوست کا نمبر استعمال کرتے ہوئے مالی امداد  یا پھر معروف برانڈز کی چمکتی دمکتی پیش کش کا جھانسہ دے کر مالی نقصان پہنچاتے ہیں۔ لہٰذا واٹس ایپ پر اس فراڈ سے بچنے کیلئے کچھ احتیاطی تدابیر اختیار کریں۔ رابطوں کی تصدیق کریں واٹس ایپ  پر کسی کو بھی جواب دینے سے پہلے ہمیشہ پیغام  بھیجنے والے  کی تصدیق کرلیں، خاص طور پر  اس وقت جب آپ کسی کو واٹس ایپ میسجز کے ذریعے ذاتی معلومات یا رقم  بھیج رہے ہوں۔ میسج بھیجنے والے کی  تصدیق کیلئے ایک دوسرے نمبر سے  اس سے لازمی رابطہ  کریں۔ مشکوک لنکس کو نہ کھولیں پیغامات  کی صورت بھیجے گئے لنکس کو  کلک کرنے سے گریز کریں۔ خاص طور  پر ایسے لنکس جو  انعامات، ڈسکاؤنٹ جیسی آفرز کے ہوں، یہ لنکس آپ کی ذاتی معلومات  چرانے کا باعث بن سکتے ہیں۔ ٹو اسٹیپ ویری فکیشن کو فعال کریں واٹس ایپ پر اضافی سکیورٹی  کے لیے ٹو اسٹیپ ویری فکیشن فعال کریں، ٹو اسٹیپ ویری فکیشن کی موجودگی میں جعلسازوں کیلئے آپ  کا اکاؤنٹ ہائی جیک کرنا مشکل ہو جاتا ہے چاہے ان کے پاس آپ کا فون نمبر ہی کیوں نہ موجودہو۔ چمکتے دمکتے  پیشکش والے پیغامات سے محتاط رہیں واٹس پر ملازمت  کے مواقع، مالی امداد یا انعامات جیسی  پیشکش لیے پیغامات سے محتاط رہیں،  ایسے پیغامات پر کوئی بھی ذاتی معلومات یا مالی تفصیلات فراہم کرنے سے پہلے آفیشیلز  چینلز  سے بھی تصدیق کریں۔","science"
"362","مصنوعی ذہانت سے دنیا کا پہلا لباس تیارکرلیا گیا","https://urdu.samaa.tv/2087317368","گوگل سافٹ ویئر انجینئر کی جانب سےدنیا کا پہلا لباس مصنوعی ذہانت سے تیارکر لیا گیا ہے۔ سوشل میڈیا پلیٹ فارم انسٹاگرام پرسافٹ ویئرانجینئر  نے اس لباس کی تیاری پر مشتمل مختلف ویڈیوز شیئرکی گئی ہیں،میڈیا رپورٹس کےمطابق کرسٹینا ارنسٹ نامی گوگل سےتعلق رکھنےوالی سافٹ ویئرانجینئر نےدنیاکا پہلا ایسا لباس تیارکیا ہے جو مصنوعی ذہانت سے تیارکیا گیا ہے۔ A post shared by She Builds Robots (@shebuildsrobots)  سافٹ ویئرانجینئرکی جانب سےلباس کو’روبوٹک میڈوسا ڈریس‘کا نام دیا ہے،سیاہ لباس پرسُنہرے سانپ موجود ہیں جو کہ ٹیکنالوجی کی مدد سے حرکت کررہے ہیں۔لباس پر سوشل میڈیا صارفین کی جانب سے ملا جلا ردعمل سامنے آرہا ہے۔","science"
"363","آئی ٹی اور ٹیلی کام سیکٹر میں ایس آئی ایف سی کی سہولت کاری","https://urdu.samaa.tv/2087317245","حکومت نے ایس آئی ایف سی کی سفارشات کو مدنظر رکھتےہوئے وزارت آئی ٹی اور ٹیلی کام اور پیپرا کو پروکیورمنٹ اوردیگر حکومتی عوامل کی ڈیجٹلائزیشن میں تیزی اور بہتری لانے کیلئے ہدایات جاری کردی ہیں۔ کلاؤڈسروسز پروکیورمنٹ فریم ورک کےاستعمال سےحکومتی ادارے تمام تر پروکیور منٹس کو عمل میں لائیں گے،ایم ڈی پیپرا کو احکامات دے دیئے گئے ہیں کہ اس نظام کی منظوری کےعمل کو تیزی سےمکمل کیا جائے اورتمام صوبےبھی اس پرعملدر آمد کو یقینی بنائیں۔ فائیوجی آکشن کا کام بھی اسی ماہ مکمل ہوجائےگاجس کیلئے لاء ڈویژن کو ہدایات جاری کردی گئی ہیں کہ فائیوجی سےمتعلق اسلام آباد اورسندھ ہائیکورٹ میں زیر التوا مقدمات پر فعال طور پرکام کرتے ہوئے انہیں جلدازجلد حل کیا جائے۔ پاکستان سٹارٹ اپ فنڈ میں وزارت منصوبہ بندی، ترقی و خصوصی امور نے 235 ملین روپےکی منظوری دیدی ہے اور اس کا تفویض کردہ اکاؤنٹ کھول دیا گیا ہے اسی طرح وزارت منصوبہ بندی،ترقی وخصوصی امور نےای روزگار پروگرام کیلئے 229 ملین روپےمنظورکرکےتفویض شدہ اکاؤنٹ کھول دیا ہے یہ چند اقدامات گزشتہ ایک سال میں ایس آئی ایف سی کےپلیٹ فارم سے اٹھائے گئے چند انیشیٹوزمیں سے ایک ہیں جو کہ عرصہ دراز سےتعطل کا شکار تھے ایس آئی ایف سی نےون ونڈو سہولت کاری کا حق ادا کرتےہوئے حل طلب مسائل کیلئےتمام سٹیک ہولڈرز کو ایک پلیٹ فارم پر جمع کرکے باہمی مشاورت اور شفافیت کے ساتھ نتائج حاصل کئے ہیں","science"
"364","پشاور ہائیکورٹ کا ٹک ٹاک سے توہین مذہب اور قابل اعتراض ویڈیوز ہٹانے کا حکم","https://urdu.samaa.tv/2087317035","پشاور ہائیکورٹ نے پاکستان ٹیلی کمیونیکیشن اتھارٹی ( پی ٹی اے ) کو ٹک ٹاک سے توہین مذہب اور قابل اعتراض ویڈیوز ہٹانے کا حکم دے دیا ۔ پشاور ہائیکورٹ کے جسٹس ایس ایم عتیق شاہ اور جسٹس شکیل احمد پر مشتمل دو رکنی بنچ نے بیرسٹر بابر شہزاد کے کیس کی سماعت کی۔ درخواست گزار کے وکیل نے کہا کہ ٹک ٹاک پر جو توہین مذہب کی پوسٹیں شیئر کی جاتی ہے ہمیں اس پر اعتراض ہے۔ جسٹس شکیل احمد نے ریمارکس دیئے کہ یہ انتہائی اہم ایشو ہے، جو مثبت چیزیں ہے وہ شیئر کریں لوگ لیکن قابل اعتراض چیزیں نہیں ہونی چاہیئے، جو چیزیں قابل اعتراض ہے اور جو توہین مذیب کی پوسٹیں ہے وہ نہیں ہونی چاہییں۔ پی ٹی اے کے وکیل جہانزیب محسود نے کہا کہ ایک دن میں ٹک ٹاک پر لاکھوں ویڈیوز شیئر ہوتی ہے، ٹک ٹاک پر جب بھی کوئی توہین مذہب کی پوسٹ شیئر کی جاتی ہے ان کو بلاک کردیا جاتا ہے۔ جسٹس ایس ایم عتیق شاہ نے استفسار کیا کہ امریکہ اور دیگر ممالک میں تو اس کو فلٹر کیا گیا ہے، یہاں پر ایسا کیوں نہیں کیا گیا؟ جس پر پی ٹی اے کے وکیل نے جواب دیا کہ ٹک ٹاک پر جو توہین مذہب کی پوسٹیں آتی ہے وہ اکاؤنٹ باہر سے آپریٹ ہوتے ہیں۔ جسٹس ایس ایم عتیق شاہ نے استفسار کیا کہ کیا ایسا نہیں ہوسکتا کہ فائر وال بنائے اور جو بھی توہین مذہب کی ویڈیوز آئے وہ بلاک کریں؟ جس پر وکیل پی ٹی اے نے جواب دیا کہ یہ ٹینیکل معاملہ ہے ۔ وکیل درخواست گزار نے استدعا کی کہ عدالت پی ٹی اے کو حکم دیں کہ جو توہین مذہب اور قابل اعتراض مواد ٹک ٹاک پر پڑا ہے ان کو ہٹائے جس پر بینچ نے پی ٹی اے کو ٹک ٹاک پر توہین مذہب اور قابل اعتراض ویڈیوز فوری ہٹانے کا حکم دے دیا اورہدایت کی کہ پی ٹی اے اس کیس میں خود بھی دلچسپی لیں، یہ قومی مسلہ ہے۔ عدالت نے پی ٹی اے سے 7 دن میں جواب طلب کرکے سماعت 24 جولائی تک ملتوی کردی۔","science"
"365","انفارمیشن ٹیکنالوجی روشن مستقبل کی ضمانت","https://urdu.samaa.tv/2087317016","دور حاضر میں ٹیلی کمیونیکیشن اور انفارمیشن ٹیکنالوجی کی اہمیت و افادیت بڑھتی جارہی ہے۔ یہی وجہ ہے کہ ایس آئی ایف سی کے تحت آئی ٹی اور ٹیلی کام کے شعبوں میں جدت اور نئی اصلاحات کو فروغ دیا جارہا ہے ایس آئی ایف سی ملکی معیشت کو مضبوط بنانے کے ساتھ ساتھ جدید ترین ٹیکنالوجی کو فروغ دینے سے لے کر نوجوانوں کو تربیت یافتہ بنانے تک ہر ممکنہ اقدامات اٹھا جارہے ہیں اس ادارے کے زیر اثر آئی ٹی سیکٹر میں کیے جانے والے اقدامات میں ٹیکنالوجی زونز اور ٹیکنالوجی پارکس کو فروغ دیا گیا ہے ایس آئی ایف سی کی ان کاوشوں کے ذریعے سے پاکستان کا آئی ٹی سیکٹر نہ صرف قومی بلکہ عالمی سطح پر بھی اپنی الگ پہچان بنا رہا ہے ایس آئی ایف سی کی زیر نگرانی آئی ٹی کمپنیوں کے مختلف ٹیکسوں میں رعایت، کاروباری عمل میں آسانیاں اور مالی امداد فراہم کرنے کیلئے پالیسیاں بنائی گئی ہیں نئے سٹارٹ اپس کو ترقی کے مواقع فراہم کرنے کیلئے انکیوبیشن سینٹرز کا قیام عمل میں لایا گیا ہے ایس آئی ایف سی کے تحت آئی ٹی کمپنیوں کیلئے خصوصی غیر ملکی کرنسی اکاؤنٹس کھولے جائیں گے 2 لاکھ یونیورسٹیوں کے طلباء کو آئی ٹی ٹریننگ دینے کا منصوبہ بھی بنایا جاچکا ہے اور 10 ہزار ای روزگار سینٹرز کا قیام بھی عمل میں لایا جاچکا ہے ان اقدامات سے پاکستان کے آئی ٹی شعبے میں 10 سے 20 ارب ڈالر کی بیرونی سرمایہ کاری متوقع ہے ان اقدامات سے پاکستان کی معیشت مضبوط و مستحکم ہوگی اور ترقی کے ایک نئے دور کا آغاز ہوگا۔","science"
"366","سورج کی روشنی کو بجلی میں تبدیل کرنے کا تیز ترین سولر پینل متعارف","https://urdu.samaa.tv/2087316877","رہائشی سائز کے شمسی پینل نے سورج کی روشنی کو بجلی میں تبدیل کرنے کا نیا عالمی ریکارڈ بنا دیا۔ میڈیا رپورٹ کے مطابق برطانیہ کی ایک اسٹاٹ اپ کمپنی آکسفورڈ پی وی نے جدید جنریشن کے ٹینڈم سولر سیل متعارف کرائے ہیں جو پیروسکائٹ نامی ’معجزاتی مواد‘ کا استعمال کرتے ہیں تاکہ سیلیکون سے بنے روایتی سولر پینلز کی کارکردگی کو بہتر کیا جا سکے۔ پیرووسکائٹ آن سیلیکون ٹینڈم سولر سیل نے 26.9 فی صد کی کارکردگی کا مظاہرہ کیا جو کہ موجودہ بہترین سیلیکون موڈیولز سے 7.5 فی صد بہتر ہے۔ یہ ریکارڈ سولر پینل کے موجودہ موڈیولز میں 7 فی صد سے زیادہ بہتری لا کر بنایا گیا ہے۔ رپورٹ کے مطابق 1.6 مربع مربع میٹر رقبہ گھیرنے والے اور 25 کلو سے کم کا وزن رکھنے والے ان سولر پینلز کو آکسفورڈ پی وی نے گھریلو استعمال کے لیے ’آئیڈیل سائز‘ قرار دیا ہے۔ کمپنی کے فیچ ایگزیکٹیو ڈیوڈ وارڈ کا کہنا تھا کہ آکسفورڈ پی وی کا ریکارڈ ساز موڈیول سولر پاور جنریشن میں واضح جدت پیش کرتا ہے۔ کمپنی کی جانب سے یہ اعلان چین کے کمرشل سائز سولر پینل کے سورج کی روشنی کے 34.6 فی صد بجلی بنانے کے ریکارڈ کے بعد کیا گیا ہے۔","science"
"367","خلائی جہاز میں خرابی کے باعث ناسا کے خلا نورد خلا میں ہی پھنس گئے","https://urdu.samaa.tv/2087316872","ہوائی جہاز بنانے والے مشہور امریکی کمپنی ”بوئنگ“ کے خلائی جہاز ”اسٹار لائنر“ پر سوار ہوکر بین الاقوامی خلائی اسٹیشن (آئی ایس ایس) پہنچنے والے ناسا کے دو خلانورد خلا میں پھنس گئے ہیں۔ خلا نورد بوچ ولمور اور سنی ولیمز کو آئی ایس ایس پر ایک ہفتہ گزار کر 13 جون کو زمین پر واپس آنا تھا، لیکن جاری مسائل کی وجہ سے ان کا قیام دوسری مرتبہ بڑھا دیا گیا ہے۔ ناسا کے مطابق، خلانورد اب 26 جون سے پہلے گھر واپس نہیں آئیں گے۔ اسٹار لائنر میں مسائل سامنے آنے کے بعد زمین پر موجود ٹیموں کی دوڑیں لگ گئی ہیں اور ان مسائل کو حل کرنے اور نقصان کی نوعیت کا اندازہ لگانے کی کوشش کی جا رہی ہے۔ خیال رہے کہ برسوں کی تاخیر کے بعد بوئنگ کے اسٹار لائنر کیپسول نے پانچ جون کو صبح 10 بج کر 52 منٹ پر فلوریڈا کے کیپ کیناویرل اسپیس فورس اسٹیشن سے کامیابی کے ساتھ اڑان بھری تھی۔ اب، انجینئرز کو خرابیاں دور کرنے کا وقت دینے کے لیے، ناسا نے اعلان کیا ہے کہ وہ واپسی کے خطرناک سفر کو آگے دھکیل رہے ہیں، اور خلائی اسٹیشن پر عملے کے قیام کو کم از کم تین ہفتوں تک بڑھا دیا جائے گا۔ ناسا اور بوئنگ انجینئرز جہاز میں موجود اہم ہارڈ ویئر کے مسائل کا جائزہ لے رہے ہیں، بشمول نظام میں پانچ ہیلیم لیک جو خلائی جہاز کے پروپلشن سسٹم پر دباؤ ڈال رہے ہیں اور اس کے رد عمل میں پانچ تھرسٹرز اور کنٹرول سسٹم ناکام ہوچکے ہیں۔","science"
"368","فائر وال  سسٹم سے کیا فائدہ  اور نقصان ہوگا؟","https://urdu.samaa.tv/2087316867","پاکستان میں حکومت انٹرنیٹ پر سوشل میڈیا کو کنٹرول کرنے کے لیے قومی سطح کا فائر وال لگا رہی ہے جس کے ذریعے سوشل میڈیا کے مختلف پلیٹ فارمز جیسے  ٹیکنالوجی کی معروف کمپنی  میٹا کافیس بک،  انسٹاگرام، تھریڈ، ایلون مسک کا ایکس (سابقہ ​​ٹویٹر)، یوٹیوب اور دیگر  سوشل و ڈیجیٹل میڈیاسائٹس کو کنٹرول کیا جا سکے گا۔ حکومت پاکستان کایہ فیصلہ اس وقت سامنےآیاجب  ریاست مخالف پروپیگنڈہ عروج پکڑ چکا ہے یہ فائر وال ریاست مخالف نیگیٹو  پروپیگنڈے پر کام کرنے والے اکاؤنٹس کے انٹرنیٹ پروٹوکول (آئی پی) ایڈریسز کو فوری طور پر  پکڑنے میں کامیاب ہو جائے گی اور ان کے خلاف کارروائی کرنے کے قابل بنائے گی۔ خیال رہے کہ فائر وال سعودی عرب، خلیجی ممالک اور چین کی طرح کام کرنے والا ہو گا جہاں سے ریاست کسی بھی ویب سائٹ اور سوشل میڈیا پلیٹ فارم کو اپنی مرضی سے کنٹرول کرتی ہے، حکومت یہ فائر وال کا سسٹم چین سے لے رہی ہے، یہ سسٹم کیسے کام کرے گا اور اس کی قیمت کیا ہے حکومت قیمت ادا کرے گی یا انٹرنیٹ فراہم کرنے والی کمپنیاں  ادا کریں گی ، یہ سسٹم کس ادارے کے کنٹرول میں ہوگا فی الحال اس بارے میں حکومت پاکستان کی جانب سے معلومات سامنے نہیں آئیں۔ فائر وال  سسٹم کا مقصد کیا ہے؟ فائر وال کا سسٹم بنیادی طور پر انٹرنیٹ ٹریفک کو فلٹر کرتا ہے، یہ  انٹرنیٹ گیٹ ویز پر نصب ہوکر انٹرنیٹ اپ لنک اور ڈاؤن لنک ہوتا ہے،اس فائر وال کی مدد سے ناپسندیدہ و بہودہ مواد شیئر کرنے والی ویب سائٹس، سوشل میڈیا پلیٹ فارمز اور انٹرنیٹ کے مواد کو کنٹرول کیا جا تا ہے، ایسا کوئی بھی مواد جو پروپیگنڈہ کیلئے شیئر کیا گیا ہوگا حکومت اس مواد کو فائر وال کے ذریعے بلاک  کر سکتی ہے۔ حکومت فائر وال سسٹم سے مدد حاصل کر کے کسی بھی مواد کی اصل یعنی جہاں سے سب سے پہلے اس موادکو پوسٹ کیا گیا ہوگا، اس کا انٹرنیٹ پروٹوکول (آئی پی) ایڈریسز سامنے آنے کے بعد مواد کے تخلیق کار کے خلاف کارروائی کر سکے گی،فائر وال سسٹم کا بنیادی مقصد انٹرنیٹ ٹریفک کو فلٹر کرنا ہے۔ فائر وال  سسٹم سے بینکوں کو خطرہ ہے؟ فائر وال سسٹم بنیادی طور پر انٹرنیٹ ٹریفک کو فلٹر کرتا ہے، انٹرنیٹ ٹریفک فلٹر کرنے کیلئے  زیادہ تر انٹرنیٹ ٹریفک انکرپٹڈ ہوتی ہےاگر ایسا کام ہوا تو پہلے انٹرنیٹ ٹریفک کو ڈی کرپٹ کرنا پڑے گا جس سے ای کامرس متاثر ہو گی اور انٹرنیٹ بینکنگ پر بھی اثر پڑے گا اس کے ساتھ ساتھ سیکیورٹی اور پرائیویسی بھی بے حد کمزور ہو جائے گی۔ اگر انٹرنیٹ ٹریفک کو کوڈ کرپٹ کیا جاتا ہے تو بینکوں کو بھی خطرہ لاحق ہوسکتا ہے کیونکہ آن لائن خدمات استعمال کرنے والے بینکوں کے پاس ورڈ فائر وال کو کنٹرول کرنے والوں کے پاس جاسکتے ہیں، ڈکرپشن کے بعد ہیکر کے لیے اس سائٹ تک رسائی حاصل کرنا زیادہ مشکل نہیں ہوگا، اس سے خطرات تو بڑھیں گے ہی ساتھ میں بینک کا نظام بھی محفوظ نہیں رہے گا۔","science"
"369","موبائل فون فراڈ میں استعمال ہونے والی 1500 سے زائد سمز بلاک","https://urdu.samaa.tv/2087316809","پاکستان ٹیلی کمیونیکشن اتھارٹی ( پی ٹی اے ) نے موبائل فون فراڈ میں استعمال ہونے والی 1500 سے زائد سمز بلاک کر دیں ۔ سماء نے رواں برس موبائل فون فراڈ سے متعلق پی ٹی اے ایکشن کی تفصیلات حاصل کرلی ہیں جن کے مطابق رواں سال دھوکہ دہی کی 6 ہزار 298 فراڈ کال اور ایس ایم ایس کی 4 ہزار 838 شکایات رجسٹر ہوئیں۔ پی ٹی اے کے مطابق واٹس ایپ کے ذریعے فراڈ کی 782 جبکہ بینظیر انکم سپورٹ پروگرام کے نام پر دھوکہ دہی کی 487 شکایات ملیں ۔ شہریوں نے بول گیم شو سے متعلق فراڈ کالز اور میسجز کی 191 شکایات کیں ۔ ترجمان پی ٹی اے کا کہنا ہے کہ موبائل فون فراڈ کی روک تھام کے لیے سخت قدامات کئے جا رہے ہیں، ایک ہزار 401 موبائل فونز کے آئی ایم ای آئی بھی بلاک کئے گئے ہیں ۔","science"
"370","آئی ٹی برآمدات میں 41 فیصد اضافہ ریکارڈ، سٹیٹ بینک","https://urdu.samaa.tv/2087316801","رواں مالی سال کے 11 ماہ کی انفارمیشن ٹیکنالوجی ( آئی ٹی ) برآمدات گزشتہ مالی سال کی کل آئی ٹی برآمدات سے زیادہ ہوگئیں ۔ سٹیٹ بینک آف پاکستان ( ایس بی پی ) کے مطابق رواں سال مئی میں آئی ٹی برآمدات میں 41 فیصد اضافہ ریکارڈ کیا گیا ہے۔ مرکزی بینک کی جانب سے جاری اعدادو شمار کے مطابق مئی 2024 میں آئی ٹی کی برآمدات 41 فیصد سے  بڑھ کر 33 کروڑ 20 لاکھ ڈالر رہیں جبکہ مئی 2023 میں یہ برآمدات 23 کروڑ 20 لاکھ ڈالر رہی تھیں۔ رواں مالی سال جولائی سے مئی آئی ٹی برآمدات میں 23 فیصد اضافہ ہوا۔ رواں مالی سال جولائی سے مئی آئی ٹی برآمدات 2 ارب 92 کروڑ 50 لاکھ ڈالر رہیں۔ گزشتہ مالی سال میں ٹوٹل آئی ٹی برآمدات 2 ارب 59 کروڑ ڈالر تھیں۔","science"
"371","50 ہزار کے بجٹ میں بہترین موبائل فونز کی فہرست سامنے آ گئی","https://urdu.samaa.tv/2087316747","پاکستان میں موبائل فونز اب ایک لگژری بن چکے ہیں اور حالیہ ٹیکسز کی بدولت قیمتیں آسمانوں کو چھو رہی ہیں تاہم اگر آپ آج بھی 50 ہزار تک کے بجٹ میں موبائل فون خریدنا چاہتے ہیں تو آپ کیلئے چوائس کو آسان بناتے ہوئے چند موبائل فونز کے بارے میں بتانے جارہے ہیں جنہیں یقینی طور پر خریدنے کے بعد آپ پچھتائیں گے نہیں ۔ Infinix Note 30  اس فہرست میں سب سے پہلا موبائل انفینکس نوٹ 30 ہے جس کی قیمت 41 ہزار روپے رکھی گئی ہے ، اس  میں 6.78 انچ کی آئی پی ایس ایل سی ڈی ڈسپلے دیا گیاہے ، اس میں 8 جی بی ریم دی گئی ہے جو کہ موبائل فنکنشز کو بے حد تیز بناتی ہے ، ساتھ ہی تصاویر اور ویڈیوز کیلئے بڑی256 جی بی کی بڑی میمری فراہم کی گئی ہے ۔ یادگاری تصاویر کیلئے 64 میگا پگسلز کا زبردست کیمرہ نصب ہے جبکہ کبھی نہ ختم ہونے والی 5 ہزار ایم اے ایچ کی بڑی بیٹری موبائل کی کارکردگی کو چار چاند لگا دیتی ہے ۔ Xiaomi Redmi Note 13  دوسرے نمبر پر شاومی ریڈمی نوٹ 13 ہے اس میں 6.67 انچ کا بڑا ڈسپلے دیا گیاہے جبکہ یہ دو6 جی بی اور 8 جی بی ریم کے ساتھ دو ویرینٹس میں دستیاب ہے اور میمری کیلئے ایک ٹی بی تک آپشنز موجود ہیں ۔  اس موبائل میں 108 میگا پگسلز کا ریئر کیمرہ دیا گیاہے ، 5 ہزار ایم اے ایچ کی بیٹری نصب کی گئی ہے جبکہ یہ موبائل آپ کو 46 ہزار روپے میں مل سکتا ہے ۔ Vivo Y27s  ویوو کا یہ ماڈل کچھ عرصہ قبل ہی متعارف کروایا گیاہے جس کی قیمت 41 ہزار روپے رکھی گئی ہے جبکہ اس میں 6.64 انچ کا ایف ایچ ڈی پلس ڈسپلے دیا گیاہے ، موبائل میں 8 جی بی ریم اور 128 جی بی روم نصب کی گئی ہے ، ساتھ 5 ہزار ایم اے ایچ کی بیٹری اور 50 میگا پگسلز کا کیمرہ دیا گیاہے ۔ Vivo Y22  اس موبائل کی قیمت 60 ہزار سے کم ہو کر 45 ہزار روپے تک آ گئی ہے جس میں 6.55  انچ ڈسپلے ، 6 جی بی ریم، 128 جی بی روم ، 5 ہزار ایم اے ایچ بیٹری  اور 50 میگا پگسلز کا طاقتور کیمرہ دیا گیاہے ۔ Tecno Camon 20  ٹیکنو نے اپنے اس شاندار موبائل کی قیمت 43 ہزار روپے رکھی ہے جبکہ اس کے فیچرز قیمت سے کئی گنا بھاری ہیں ، جس میں 6.67 انچ کا ڈسپلے، 8 جی بی ریم، جی 85 اوکٹا کور پراسیسر ، 64 میگا پگسلز کیمرہ اور 5 ہزار ایم اے ایچ کی بیٹری دی گئی ہے ، بیٹر ی کو چارج کرنے کیلئے 33 واٹ کا فاسٹ چارجربھی ہمراہ فراہم کیا جارہاہے ۔","science"
"372","وزیر اعظم کی گوگل فار ایجوکیشن کو حکومت کیساتھ تعاون کا دائرہ کار بڑھانے کی دعوت","https://urdu.samaa.tv/2087316746","وزیر اعظم شہباز شریف نے گوگل فار ایجوکیشن کو حکومت پاکستان کے ساتھ تعاون کا دائرہ کار بڑھانے کی دعوت دے دی۔ جمعرات کو وزیر اعظم  شہباز شریف سے گوگل فار ایجوکیشن کے اعلیٰ سطح کے وفد نے ملاقات کی جس میں 8 ممالک کے نمائندگان شامل تھے۔ ملاقات کے دوران گفتگو کرتے ہوئے وزیر اعظم شہباز شریف کا کہنا تھا کہ تعلیم کا فروغ ہماری حکومت کی اولین ترجیح ہے، تعلیمی ایمرجنسی کا نفاذ تعلیم کے شعبے میں حکومت کی سنجیدگی کو ظاہر کرتا ہے۔ لازمی پڑھیں۔ بجلی کی تقسیم کار کمپنیوں کی نجکاری حکومتی ترجیح ہے، وزیر اعظم وزیراعظم کا کہنا تھا کہ ملک میں نوجوانوں کی ایک بڑی تعداد ایک چیلنج ضرور ہے، اس چیلنج میں سے مواقع تلاش کیے جائیں گے، ٹیکنالوجی کے استعمال سے نوجوانوں کی صلاحیت میں اضافے کیلئے اقدامات اٹھائے جا رہے ہیں۔ شہباز شریف کا کہنا تھا کہ ملک کے کم ترقی یافتہ علاقوں میں قابل طالب علموں کو لیپ ٹاپ  فراہم کئے جا رہے ہیں اور لیپ ٹاپ کی فراہمی کیلئے بجٹ میں رقم مختص کی جا چکی ہے۔ اس موقع پر وزیراعظم نے گوگل کے پاکستان میں کروم بک بنانے کا پلانٹ لگانے کے فیصلے کا خیر مقدم کیا اور گوگل فار ایجوکیشن اور وزارت وفاقی تعلیم کے درمیان معاہدے کو سراہا۔","science"
"373","ریلوے ٹریک پر پتھروں کی موجودگی کے پیچھے چھپی سائنسی وجہ کیا ہے؟","https://urdu.samaa.tv/2087316697","آپ نے کبھی نہ کبھی ریلوے سے سفر کیا ہوگا لیکن کیا آپ جانتے ہیں کہ ٹریک کے درمیان پتھر کیوں موجود ہوتے ہیں؟ درحقیقت ریلوے ٹریک پر ان پتھروں کی موجودگی کے پیچھے ایک سائنسی وجہ چھپی ہوئی ہے۔ ابتدائی مرحلے میں ریلوے ٹریک اسٹیل اور لکڑی کے تختوں کی مدد سے تعمیر کیا جاتا تھا جبکہ اس وقت لکڑی کے تختوں کے بجائے سیمنٹ کے بلاکس استعمال کیے جاتے ہیں۔ پتھر پٹریوں کے درمیان بچھائے جاتے ہیں تاکہ وہ لکڑی کے تختوں یا سیمنٹ کے بلاکس کو مضبوطی سے اپنی جگہ پر رکھیں اور ریلوے ٹریک کو مضبوطی سے فراہم کریں۔ غور طلب ہے کہ جب کوئی ٹرین چلتی ہے تو یہ زمین اور پٹریوں میں کمپن پیدا کرتی ہے۔ اس کے علاوہ تیز سورج کی روشنی کی وجہ سے پٹریوں کی توسیع ہوتی ہے اور سردیوں میں سکڑ جاتی ہے۔ جس کی وجہ سے ٹرین کا سارا وزن لکڑی یا سیمنٹ کے بلاکس پر گرتا ہے لیکن پٹریوں کے درمیان بچھے ہوئے پتھروں کی وجہ سے سارا وزن ان پتھروں پر چلا جاتا ہے۔ اس کی وجہ سے ٹرین کے آتے ہی پیدا ہونے والی وائبریشن ختم ہو جاتی ہے اور پٹریوں پر بوجھ بھی متوازن ہو جاتا ہے۔ ریلوے کی پٹریوں کے درمیان پتھر بچھانے کی ایک وجہ یہ بھی ہے کہ جب کوئی بھاری ٹرین پٹری سے گزرتی ہے، تو اس کا وزن متوازن رہتا ہے اور زمین کو نقصان نہیں پہنچتا۔ یہی نہیں ان پتھروں کو بچھانے سے بارش کا پانی پٹریوں کے درمیان آسانی سے بہہ جاتا ہے اور پٹریوں کے درمیان کیچڑ نہیں بن پاتی۔ اس کے علاوہ ریلوے پٹریوں کے درمیان بچھائے گئے پتھر بھی صوتی آلودگی کو روکنے کا کام کرتے ہیں۔ اگر یہ پتھر موجود نہ ہو ں تو ٹریک پر گھاس، پودے اور درخت اگ سکتے ہیں جس سے ٹرین کو سفر کے دوران مشکل کا سامنا ہوسکتا ہے، مگر یہ پتھر کسی قسم کے سبزے کو اگنے نہیں دیتے۔ ان پتھروں کی وجہ سے بارش کا پانی بھی ٹریک پر کھڑا نہیں ہوتا بلکہ زمین کے اندر چلا جاتا ہے۔ واضح رہے کہ طریقہ کار کا استعمال 200 سال سے زیادہ عرصے سے کیا جارہا ہے اور اب بھی بہت مؤثر ثابت ہورہا ہے۔","science"
"374","ٹک ٹاک نے پاکستانی حکومت کی درخواست پر 93.5 فیصد متنازعہ ویڈیوز کو ہٹا دیا","https://urdu.samaa.tv/2087316683","مختصر ویڈیو پلیٹ فارم ٹک ٹاک نے پاکستانی حکومت کی درخواست پر 93.5 فیصد متنازعہ ویڈیوز کو ہٹا دیا۔ ٹک ٹاک کی حالیہ ٹرانسپرینسی رپورٹ کے مطابق سوشل میڈیا پلیٹ فارم پاکستانی حکومت اور خاص طور پر پاکستان ٹیلی کمیونیکیشن اتھارٹی ( پی ٹی اے ) کے ساتھ مواد کو ہٹانے سے متعلق خدشات کو دور کرنے کے لیے فعال طور پر کام کر رہا ہے۔ رپورٹ کے کچھ اہم نکات 2023 کی دوسری ششماہی میں ٹک ٹاک کو پاکستانی حکومت کی جانب سے 303 درخواستیں موصول ہوئیں جن کے نتیجے میں رپورٹ کردہ مواد کا 93.5 فیصد ہٹا دیا گیا۔ پلیٹ فارم نے کمیونٹی گائیڈ لائنز کی خلاف ورزیوں کی وجہ سے مواد کے 12,392 حصے اور مقامی قانون کی خلاف ورزیوں کی وجہ سے مواد کے 2,126 حصوں کو ہٹایا۔ ٹک ٹاک نے کمیونٹی گائیڈ لائنز کی خلاف ورزیوں کی وجہ سے 270 اکاؤنٹس اور مقامی قانون کی خلاف ورزیوں کی وجہ سے 59 اکاؤنٹس کو پلیٹ فارم سے ہٹایا۔ مزید برآں، ٹک ٹاک کی تازہ ترین کمیونٹی گائیڈلائنز انفورسمنٹ رپورٹ سے پتہ چلتا ہے کہ پلیٹ فارم فوری طور پر ایسے مواد کو ہٹاتا ہے جو اس کی گائیڈ لائنز کی خلاف ورزی کرتا ہے اور اس کی عالمی سطح پر شرح 99.5 فیصد ہے۔","science"
"375","سندھ حکومت کا متوسط طبقے کو سولر سسٹم لگانے کیلئے بلاسود قرض فراہم کرنے کا اعلان","https://urdu.samaa.tv/2087316655","سندھ حکومت کی جانب سے متوسط طبقے کو سولر سسٹم لگانے کیلئے بلاسود قرض فراہم کرنے کا اعلان کر دیا گیا۔ سندھ کے وزیر توانائی سید ناصر حسین شاہ نے اپنی رہائش گاہ پر میڈیا سے گفتگو کرتے ہوئے قوم کو عید کی مبارکباد پیش کی اور کہا کہ اس موقع پر ہمیں اپنے شہیدوں کو بھی یاد رکھنا چاہیے۔ صوبائی وزیر کا کہنا تھا کہ بہت سارے علاقو میں مسائل ہیں،بجٹ میں عام آدمی کوریلیف دینےکی کوشش کی ہے، بجٹ میں جاری اسکیموں کو ترجیح دی گئی ہے، عوام سے کیے گئے وعدے کو پورا کریں گے۔ ناصر حسین شاہ کا کہنا تھا کہ پورے سندھ میں صاف پانی کی فراہمی کے لیے اقدامات کر رہے ہیں۔ انہوں نے کہا کہ سندھ میں بیس لاکھ سے زائد گھروں میں بجلی نہیں ہے، ہم ہر سال پانچ لاکھ لوگوں کو بجلی فراہم کریں گے،  کٹیگری وائز بجلی فراہم کریں گے،  انتہائی غریب گھرانوں کو ایک پنکھا اور 3 بلب جلانے کے لیے پہلے سولر سسٹم فراہم کریں گے۔ ان کا کہنا تھا کہ جولوگ خود سولر لگانا چاہتے ہیں تو اس حوالے سے قرض اسکیم بنا رہے ہیں، قرض کا انٹرسٹ سندھ حکومت برداشت کرے گی۔ انکا مزید کہنا تھا کہ سندھ کے ہر ضلع میں دومنی گرڈ اسٹیشن بنائیں گے۔","science"
"376","واٹس ایپ کا نیا زبردست فیچر آپ کی مشکل آسان کردیگا","https://urdu.samaa.tv/2087316629","میٹا کی جانب سے واٹس ایپ صارفین کے لیے ایک اور زبردست فیچر متعارف کرائے جانے کا امکان ہے جس کی آزمائش شروع ہوچکی ہے۔ واٹس ایپ پر بھیجے جانے والے وائس نوٹ کو تحریر میں تبدیل کرنے کے فیچر پر آزمائش شروع کردی گئی، پہلے پہل اس فیچر تک رسائی محدود صارفین کو دی جائے گی، اس فیچر کا مقصد بالخصوص مختلف زبانوں میں بات چیت کرنے والے صارفین کے لیے واٹس ایپ کا استعمال مزید آسان بنانا ہے۔ اس فیچر کے ذریعے واٹس ایپ کے صارفین وائس نوٹ کی صورت میں بھیجے گئے پیغامات کو اپنی ترجیحی زبان میں سمجھ سکیں گے اور ان کے لیے دوسرے زبانوں کا پیغام سمجھنا بھی آسان ہوجائے گا۔ صارفین کو وائس میسیجز سننے کی ضرورت نہیں پڑے گی بلکہ اس فیچر کے بعد صارفین چاہیں تو ایک کلک کے ذریعے وائس نوٹ کو تحریر میں تبدیل کر سکیں گے اور سمجھ سکیں گے۔ میٹا کی جانب سے مذکورہ فیچر پر گزشتہ برس سے کام جاری تھا، تاہم اب اس کی باقاعدہ آزمائش شروع کردی گئی ہے اور امکان ہے اسے جلد ہی تمام صارفین کے لیے بھی متعارف کرایا جائے گا۔","science"
"377","ٹیلی کام انڈسٹری کی جانب سے حکومت کی بجٹ تجاویز پر تحفظات کا اظہار","https://urdu.samaa.tv/2087316588","ملک کی ٹیلی کام انڈسٹری نے نئے بجٹ میں ٹکیسز کی بھرمار پر تحفظات کا اظہار کردیا۔ ٹیلی کام آپریٹرز ایسوسی ایشن نے سینیٹ کی قائمہ کمیٹی برائے خزانہ کے چیئرمین کو خط لکھ کر نئے بجٹ میں ٹکیسز کی بھرمار پر تحفظات کا اظہار کردیا ہے۔ خط میں ٹیلی کام آپریٹرز نے تحفظات پیش کرنے کیلئے چیئرمین کمیٹی سے ملاقات کا وقت بھی مانگا۔ ایسوی ایشن کی جانب سے خبردار کیا گیا کہ ٹیکس کے نفاذ سے عام آدمی کے ساتھ غیرملکی سرمایہ کاری بھی متاثر ہوگی۔ خط کے متن کے مطابق نان فائلر ٹیلی کام صارفین سے 75 فیصد ایڈوانس ٹیکس وصولی قابل عمل نہیں، فیصلے سے ٹیلی کام شعبے اور حکومت کو محصولات کا نقصان ہوگا۔  ٹیلی کام کمپنیوں نے انکم ٹیکس جنرل آرڈر پر بھی تحفظات کا اظہار کیا اور لکھا کہ ٹیلی کام سیکٹر نان فائلرز کے ٹیکس کے معاملے میں فریق نہیں، نان فائلرز کی سمز بلاک نہ کرنے پر ٹیلی کام سیکٹر کو جرمانے کی تجویز پر نظرثانی کی جائے، تعمیل نہ کرنے پر ہر 15دن میں 100 سے 200 ملین روپے تک جرمانے کی تجویز ہے۔ 500 ڈالر مالیت تک کے موبائل فون سیٹ پر سیلز ٹیکس بڑھنے سے کم آمدن طبقے کو نقصان ہوگا، ٹیکسز بڑھانے سے غیرملکی سرمایہ کاری بھی واپس جاسکتی ہے،  ملک میں ٹیلی کام سیکٹر پہلے سے ہی مشکلات کا شکار ہے،  نئے فنانس بل پر عملدرآمد مشکلات سے دوچار صنعت کا قتل کے مترادف ہے۔ خط میں کہا گیا کہ ٹیلی کام سیکٹر نے گزشتہ سال 340 ارب روپے کی ٹیکس وصولی میں کردار ادا کیا، ٹیلی کام کے شعبے میں اب تک براہ راست 15 ارب ڈالر کی سرمایہ کاری آچکی ہے۔","science"
"378","ڈرون کیمروں کے حوالے سے پالیسی رولز جاری","https://urdu.samaa.tv/2087316582","وزارت ہوا بازی نے ڈرون کیمروں کے حوالے سے پالیسی رولز جاری کر دیئے ۔ وزارت ہوابازی نے ڈرون کیمروں کے حوالے سے پالیسی رولز جاری کردیے ہیں جن کے مطابق 4 ماہ کے اندر ڈرون رکھنے والوں کو سول ایوی ایشن سے لازمی رجسٹریشن کرانا ہوگی۔ وزارت ہوا بازی کے مطابق سی اے اے ڈرون کیمرہ اونرز کو ریموٹ پاٸلٹ لاٸسنس جاری کرے گی۔ وزن کے حساب سےڈرون کیمرے 4  کیٹگریز میں تقسیم کئے گئے ہیں اور ان کیٹگریز کے تحت درآمد اور برآمد ڈرون کیمرے کے لاٸسنس کی میعاد 3 سال تک ہوگی۔ ڈرون کی درآمد کے لیے وزارت دفاع سے کلیرنس اور بارڈرز سمیت ممنوعہ علاقوں میں ڈرون اڑانے پر پابندی ہوگی۔ حادثات کی صورت سول ایوی ایشن کو لازمی آگاہ کرنا ہوگا۔ رولز کی خلاف ورزی پر ڈرون مالکان کے خلاف کاررواٸی ہوگی۔ سول ایوی ایشن کے انسپکٹرز سے ڈرونز کی انسپکشن بھی لازمی قرار دی گئی ہے اور کلیرنس کے بغیر ڈرون اڑانے پر پابندی ہو گی۔ ائیرپورٹس کی 6 کلومیٹر حدود میں بھی ڈرون اڑانے پر پابندی ہوگی۔","science"
"379","پنجاب بجٹ، کم بجلی استعمال کرنیوالے صارفین کو مفت سولر سسٹم دینے کا اعلان","https://urdu.samaa.tv/2087316449","پنجاب حکومت کی جانب سے آئندہ مالی سال کے بجٹ میں کم بجلی استعمال کرنے والے صارفین کو مفت سولر سسٹم دینے کا اعلان کیا گیا ہے۔ جمعرات کو وزیر خزانہ پنجاب مجتبیٰ شجاع الرحمان نے 5 ہزار 446 ارب کا صوبائی بجٹ پیش کیا جسے ٹیکس فری قرار دیا گیا ہے۔ بجٹ تقریر کے دوران صوبائی وزیر خزانہ کا کہنا تھا کہ بجٹ کا مجموعی حجم 5 ہزار 446 ارب روپے ہے جبکہ کل آمدن کا تخمینہ 4 ہزار 643 ارب 40 کروڑ روپے لگایا گیا ہے۔ بجٹ دستاویز کے مطابق 9 ارب 50 کروڑ روپے کی لاگت سے چیف منسٹر روشن گھرانہ پروگرام شروع کیا جائے گا جس کے ذریعے منہگی بجلی سے پریشان عوام کو ریلیف فراہم کیا جائے گا۔ پروگرام کے پہلے مرحلے میں 100 یونٹس استعمال کرنے والے صارفین کو مکمل سولر سسٹم فراہم کیا جائے گا۔ علاوہ ازیں  9 ارب روپے کی لاگت سے چیف منسٹر سولرائزیشن آف ایگری کلچر ٹیوب ویلز پروگرام شروع کیا جا رہا ہے جس کے تحت 7 ہزار ٹیوب ویلز کو سولر پر منتقل کیا جائے گا۔","science"
"380","ایس آئی ایف سی کی آئی ٹی سیکٹر میں ایک سالہ کامیابیاں","https://urdu.samaa.tv/2087316355","ایس آئی ایف سی آئی ٹی سیکٹر میں پالیسی اقدامات کے ذریعے سازگار کاروباری ماحول پیدا کرنے، سرمایہ کاروں کے درمیان اعتماد کو فروغ دینے اور سرمایہ کاری سے متعلق اقدامات کے نفاذ میں سہولت فراہم کررہا ہے ایک سال کے قلیل وقت میں ایس آئی ایف سی کی تمام کامیابیاں پاکستان کے  روشن مستقبل کی نشاندہی اور اس میں موجود عظیم صلاحیتوں کو ظاہر کرتی ہیں ایس آئی ایف سی نے غیرملکی کمپنیوں کے منافع کی واپسی  کامیابی کے ساتھ دوبارہ شروع کی ہے جس سے سرمایہ کاروں کے اعتماد میں اضافہ ہوا اور سرمایہ کاری کے لیے سازگار ماحول فراہم ہوا سعودی عرب، متحدہ عرب امارات اور کویت جیسے ممالک کے ساتھ اسٹریٹجک  شراکت داری اور معاہدوں کے ساتھ ساتھ امریکہ میں مقیم آئی ٹی کمپنیوں کے ساتھ مشترکہ منصوبوں کے ذریعے ایس آئی ایف سی نے اہم اقتصادی معاہدوں کی بنیاد رکھی ہے ایس آئی ایف سی نے مختلف یادداشتوں اور فریم ورک معاہدوں کی تکمیل میں سہولت فراہم کی ہے جو پاکستان میں اقتصادی ترقی کی طرف ٹھوس پیشرفت کا مظاہرہ کرتے ہیں اے آئی  اور آئی ٹی میں ترقی کے مستقبل کو دیکھتے ہوئے، یونیورسٹی کے 200,000 گریجویٹس آئی ٹی سروسز فرموں میں تربیت حاصل کر رہے ہیں جو ان کی ملازمت  اور صنعت کی ترقی میں اپنا حصہ ڈال رہے ہیں ملک بھر میں 10,000 ای-روزگار مراکز قائم کرنے کا منصوبہ تیار کیا گیا ہے جو فری لانسرز  کو وسائل سے لیس ورک سپیسس  فراہم کریں گے جو ان کی ترقی کے لیے مدد فراہم کریں گے اس کے علاوہ فری لانسرز کے لیے پے پاک  سروس شروع کی گئی ہے جس کی بدولت پے پال  کے ذریعے آسانی سے غیرملکی ادائیگیاں حاصل کر سکتے ہیں اور ڈیجیٹل معیشت میں اپنے کام کو آسان بنا سکتے ہیں مزید برآں، تیز رفتار انٹرنیٹ فائبر  کے لیے قومی پالیسی پر عمل درآمد کیا جا رہا ہے جس سے تیز رفتار انٹرنیٹ کنیکشن کو وسیع پیمانے پر رسائی کو یقینی بنایا جائے گا تیز رفتار انٹرنیٹ فائبر  کے ذریعے تعلیم، روزگار اور مواصلات کے لیے بہتر رابطے کے ساتھ کمیونٹیز کو بااختیار بنایا جائے گا ایس آئی ایف سی کی طرف سے متعارف کرائے گئے پاکستان سٹارٹ اپ فنڈ    سے نئے خیالات کو کامیاب منصوبوں میں تبدیل کرنے کے لیے وسائل اور مواقع فراہم ہونگے جو سٹارٹ اپ ایکو سسٹم  کی حمایت اور پرورش کرتا ہے سیمی کنڈکٹر انڈسٹری الیکٹرانک آلات میں خاص اہمیت کا حامل ہے اور اسی وجہ سے ایس آئی ایف سی نے ملک کے اندر ایک سیمی کنڈکٹر صنعت کو ترقی دینے کے لیے تبدیلی کا سفر شروع کر دیا ہے پاکستان کی ہنر مند افرادی قوت سے فائدہ اٹھاتے ہوئے سیمی کنڈکٹر انڈسٹری  منصوبے کا مقصد ملک کو اس عالمی انڈسٹری ویلیو چین میں ایک اہم کھلاڑی کے طور پر متعارف کرنا ہے","science"
"381","ایلون مسک نے چیٹ جی پی ٹی اوراس کے بانی کے خلاف دائرمقدمہ واپس لے لیا","https://urdu.samaa.tv/2087316351","ٹیسلا کے سربراہ ایلون مسک نےمصنوعی ذہانت کےسافٹ وئیرچیٹ جی پی ٹی اور اس کے بانی سیم آلٹ مین کے خلاف دائرمقدمہ واپس لےلیا۔ ایلون مسک نےغیرمتوقع طور پرکیلیفورنیا کی عدالت سےمقدمہ واپس لیا،ایلون مسک نے کیس میں مؤقف اپنایا تھا کہ سیم آلٹ مین کا دعویٰ غلط ہے کہ مصنوعی ذہانت انسانیت کی خدمت کیلئے بنائی گئی ہے۔ ایلون مسک کی قانونی ٹیم نے مقدمہ واپس لینے کی وجہ نہیں بتائی۔","science"
"382","انفارمیشن ٹیکنالوجی کے ترقیاتی بجٹ میں 300 فیصد سے زائد اضافہ تجویز","https://urdu.samaa.tv/2087316268","آئندہ مالی سال انفارمیشن ٹیکنالوجی اور ٹیلی کمیونیکیشن کے ترقیاتی بجٹ میں 27ارب 43 کروڑ 50 لاکھ روپے مختص کرنے کی تجویز ہے۔ انفارمیشن ٹیکنالوجی اور ٹیلی کمیونیکیشن کے ترقیاتی بجٹ کا ترقیاتی بجٹ 21 ارب روپے سے زائد اضافے کے ساتھ 27 ارب 43 کروڑ روپے مختص کرنے کی تجویز ہے۔ رواں مالی سال آئی ٹی ٹیلی کام کا ترقیاتی بجٹ 6 ارب روپے تھا۔ پرانے ترقیاتی منصوبوں کیلئے 21 ارب جبکہ نئے منصوبوں کیلئے 6 ارب 28 کروڑ مختص کرنے کی تجویز ہے، ڈیجیٹل اکانومی میں اضافے کے منصوبے پر ساڑھے 3 ارب روپے خرچ ہوں گے۔ ڈیجیٹل اکانومی کا  منصوبہ عالمی بینک کی فنڈنگ سے مکمل کیا جائے گا۔ آئی ٹی انڈسٹری میں جدت لانے کے منصوبہ کیلئے ایک ارب روپے رکھے گئے ہیں، اس منصوبہ پر مجموعی طور پر9 ارب 95کروڑ روپے لاگت آئے گی۔ قومی اسمبلی کی ڈیجیٹلائزئشن کے 40 کروڑ روپے کے منصوبے کیلئے 5 کروڑ رکھے گئے ہیں، قومی اسمبلی کے براڈکاسٹ سسٹم کی اپ گریڈیشن کے منصوبہ پر 5 کروڑ خرچ ہوں گے۔ کراچی میں آئی ٹی پارک کے قیام کے پرانے منصوبہ کیلئے 6 ارب 78 کروڑ روپے، اسلام آباد میں ٹیکنالوجی پارک کے منصوبہ کے لیے 9 ارب 92 کروڑ رکھے گئے ہیں۔ وزیراعظم کے آئی ٹی سٹارٹ اپس منصوبہ کے لیے 1 ارب 80 کروڑ رکھے گئے ہیں، ڈیجیٹل پاکستان کی سائبر سیکیورٹی کے منصوبہ پر  ایک ارب روپے خرچ  ہوں گے۔","science"
"383","پاکستان میں فائیو جی لانچنگ کے پہلے مرحلے کا آغاز ہو گیا","https://urdu.samaa.tv/2087316172","پاکستان میں فائیو جی لانچنگ کےپہلےمرحلےکاآغاز  ہو گیا ہے ، پی ٹی اے نےانٹرنیشنل کنسلٹنٹ کی خدمات حاصل کرنے کیلئے ٹی او آر جاری کرکے اظہاردلچسپی کی درخواستیں طلب کرلی ہیں ۔ انٹرنیشنل کنسلٹنٹ پاکستان میں فائیو جی لانچنگ کیلئے انڈسٹری اورٹیلی کام آپریٹرزکے ساتھ مشاورت کرکے رپورٹ تیارکرے گا ۔ عالمی معیارکےمطابق سپیکٹرم کی ریلیز کے حوالے میکنزم کی تیاری، فی میگا ہرٹس سپیکٹرم کی قیمت کا روپےاورڈالرمیں تعین اور سپیکٹرم کی نیلامی کیلئےآسان ادائیگی پلان ترتیب دینا بھی کنسلٹنٹ کے فرائض میں شامل ہے ۔ انٹرنیشنل کنسلٹنٹ پی ٹی اے کو سپیکٹرم کی نیلامی کیلئے پالیسی سفارشات دےگا ،  حکومت فائیو جی اسپیکٹرم کی نیلامی انہی سفارشات کی روشنی میں کرے گی ۔","science"
"384","پاکستان اور ہواوے کے درمیان نوجوانوں کو مفت تربیت فراہم کرنے کا معاہدہ ہوگیا","https://urdu.samaa.tv/2087316069","پاکستان اور ہواوے کے درمیان کے پاکستانی نوجوانوں کومفت تربیت فراہم کرنے کا معاہدہ طے پاگیا۔ وزیرآئی ٹی شزا فاطمہ کا کہنا ہے کہ وزارت آئی ٹی اور ہواوے کے درمیان فریم ورک معاہدہ طے پاگیا ہے، معاہدہ کے تحت ہواوے شعبہ آئی ٹی میں 2 لاکھ پاکستانی نوجوانوں کومفت تربیت دے گا۔ معاہدے کے تحت پاکستان میں سیف سٹیز کے قیام میں بھی تعاون فراہم کیا جائے گا، پاکستانی نوجوانوں کو آرٹیفیشل انٹیلی جنس کے شعبہ میں بھی تربیت فراہم کی جائے گی۔ ای گورننس اور معیشت کی ڈیجیٹلائزیشن میں بھی بھرپور تعاون کیا جائےگا۔ واضح رہے کہ گزشتہ روز ٹیکنالوجی کے گڑھ چینی شہر شینزن میں بدھ کو پاکستان بزنس کانفرنس کے موقعے پر پاکستان اور چین کے نجی شعبوں کے درمیان مختلف شعبوں میں 32 مفاہمت کی یادداشتوں پر دستخط کیے گئے ہیں۔ جن شعبوں میں مفاہمت کی یادداشتوں پر دستخط کیے گئے ہیں ان میں آئی سی ٹی، ٹیکسٹائل، چمڑے اور جوتے، معدنیات، ادویات اور زراعت و فوڈ پروسیسنگ کے شعبے شامل ہیں۔ پاکستان کے وزیر اعظم آفس سے جاری بیان کے مطابق یہ دستخط پاکستانی تاجروں اور ان کے چینی ہم منصبوں کے درمیان ہونے والی بی ٹو بی ملاقاتوں کے بعد کیے گئے۔ بیان کے مطابق دونوں ممالک کی کاروباری برادری کی دلچسپی کے شعبوں میں الیکٹرانکس اور گھریلو ایپلائینسز، آئی سی ٹی، ٹیکسٹائل، چمڑا اور جوتے، معدنیات اور ادویات وغیرہ شامل تھے۔ دونوں ممالک کے نجی شعبے نے توانائی کے شعبے میں چار، آٹو موبائل کے شعبے میں دو، ثقافتی تعاون میں ایک، انفارمیشن اینڈ کمیونیکیشن ٹیکنالوجیز (آئی سی ٹی) کے شعبے میں چار مفاہمت کی یادداشتوں پر دستخط کیے۔","science"
"385","ایک ملک جتنی بجلی پیدا کرنے والا چینی سولر پلانٹ نیشنل گرڈ سے منسلک","https://urdu.samaa.tv/2087316051","کسی چھوٹے ملک کی تمام بجلی کی ضرورت فراہم کرنے کی صلاحیت رکھنے والے دنیا کے سب سے بڑے سولر پلانٹ کو چین کے نیشنل گرڈ سے منسلک کر دیا گیا ہے۔ عالمی میڈیا کے مطابق شمال مغربی صوبے سنکیانگ کے صحرائی علاقے میں یہ سولر پارک دو لاکھ ایکڑ پر محیط ہے یعنی نیو یارک سٹی جتنا بڑا جس کی سالانہ بجلی پیدا کرنے کی صلاحیت چھ ارب کلو واٹ گھنٹے سے زیادہ ہے۔ پیر کو پانچ گیگا واٹ کے اس سولر پلانٹ کو چین کی نیشنل گرڈ سے منسلک کیا گیا جو لکسمبرگ یا پاپوا نیو گنی کے سائز کے ملک کی بجلی کی تمام ضروریات کو پورا کرنے صلاحیت رکھتا ہے۔ چین نے شمسی توانائی کو اپنانے میں دنیا کی قیادت کی ہے جہاں 2023 میں اس کی ماحول دوست صلاحیت میں 50 فیصد سے زیادہ اضافہ ہوا ہے۔ بین الاقوامی توانائی ایجنسی (آئی ای اے) کی ایک حالیہ رپورٹ میں قابل تجدید ذرائع سے بجلی پیدا کرنے کی چین کی مہم کو ’غیر معمولی‘ قرار دیا گیا ہے۔ رپورٹ میں کہا گیا کہ چین نے گذشتہ سال اتنی شمسی توانائی کی صلاحیت حاصل کی جتنی پوری دنیا نے 2022 میں کی تھی۔","science"
"386","اگلے تین سالوں میں بیٹریوں کی قیمتیں آدھی رہ جائیں گی،چینی کمپنی کا دعویٰ","https://urdu.samaa.tv/2087315867","موسم گرما کے آغاز کے ساتھ ہی شہریوں نے یو پی ایس اور اس کی بیٹریاں خریدنی شروع کردی ہیں۔ گو گزشتہ برس کے مقابلے میں صرف یو پی ایس کی ہی نہیں بلکہ گاڑی کی بیٹریوں کی قیمتوں میں بھی قدرے کمی واقع ہوئی ہے لیکن اس کے باوجود بیٹریوں کی قیمتیں عام آدمی کی قوت خرید سے باہر ہی ہیں۔ رپورٹ کے مطابق لیتھیم آئن بیٹری کی سب سے بڑی چینی پروڈیوسر (سی اے ٹی ایل) کا دعویٰ ہے کہ تین سالوں میں بیٹری کی قیمتیں آدھی رہ جائیں گی۔ اگر ایسا ہوتا ہے تو وہ وقت زیادہ دور نہیں جب آف گرڈ حل کی ادائیگی کی مدت 2-3 سال بن جائے گی۔ کچھ تاجروں کو اس کی بو آ رہی ہے اور وہ پاکستان میں بیٹری بنانے کا منصوبہ بنا رہے ہیں۔ دوسری جانب تاجروں کا کہنا ہے کہ پچھلے سال کی نسبت یو پی ایس کی بیٹریوں کی قیمت میں کمی ہوئی ہے۔ یو پی ایس کی جو بیٹری 38 ہزار روپے کی ملا کرتی تھی اب وہی بیٹری تقریبا 33 ہزار روپے تک مل جاتی ہے۔ اسی طرح 110 وولٹ والی بیٹری جو 2 پنکھوں اور لائٹس کے لیے استعمال ہوتی ہے پہلے 23 ہزار روپے میں ملتی تھی اب وہ 20 ہزار روپے پر آ گئی ہے۔","science"
"387","سندھ حکومت کا انتہائی رعایتی قیمت پر سولر پینلز دینے کیلئے اسکیم کا اعلان","https://urdu.samaa.tv/2087315743","وزیر توانائی سندھ سید ناصر حسین شاہ کا کہنا ہے کہ بجٹ میں سولر پینل انتہائی رعایتی قیمت پر دینے کی اسکیم لا رہے ہیں۔ اپنے بیان میں صوبائی وزیر سندھ ناصر حسین شاہ کا کہنا تھا کہ سندھ حکومت بجٹ میں سولر انرجی کیلئے ابتدائی طور پر 5 ارب روپے رکھے گی اور سولر پینل انتہائی رعایتی قیمت پر دینے کی اسکیم بھی لا رہے ہیں۔ صوبائی وزیر توانائی کا کہنا تھا کہ غریب اور متوسط طبقے کو 2 لاکھ سولر پینلز دیئے جائیں گے جن کی قیمت کا 80 فیصد حکومت اور صرف 20 فیصد عوام سے لیا جائے گا۔ ناصر حسین شاہ کا کہنا تھا کہ سندھ میں 5 لاکھ ایسے گھر ہیں جہاں بجلی موجود ہی نہیں۔ انہوں نے کہا کہ کراچی سمیت سندھ میں سولر پارک اور منی گرڈ اسٹیشن لگائیں گے اوران سے عوام کو 100 یونٹ مفت بجلی دیں گے۔ یاد رہے کہ پنجاب حکومت کی جانب سے 100 یونٹس تک بجلی استعمال کرنے والے 50 ہزار گھرانوں کو مفت سولر سسٹم فراہم کیا جائے گا۔","science"
"388","جدید مواصلاتی سیٹلائٹ ""پاک سیٹ ایم ایم ون"" آج لانچ کیا جائے گا","https://urdu.samaa.tv/2087315721","پاکستان کے دور دراز علاقوں میں تیز ترین انٹرنیٹ کی فراہمی کا خواب پورا ہونے کے لیے جدید مواصلاتی سیٹلائٹ ""پاک سیٹ ایم ایم ون"" آج خلا میں بھیجا جائے گا۔ تفصیلات کے مطابق پاکستان چین کے تعاون سے ملٹی مشن کمیونیکیشن سیٹلائٹ ‘پاک سیٹ ایم ایم ون’ لانچ کرنے کے لیے پوری طرح تیار ہے، جو کامیابی کے بعد مواصلاتی نظام میں اہم سنگ میل ثابت ہوگا۔ سپیس اینڈ اپر ایٹماسفیئر ریسرچ کمیشن (سپارکو) کے ترجمان کا کہنا ہے کہ پاک سیٹ چین کے شیچانگ سیٹلائٹ لانچ سینٹر سے خلاء میں بھیجا جائے گا۔ ترجمان نے بتایا کہ جدید کمیونی کیشن سیٹلائٹ ایم ایم ون کی ٹیسٹنگ مکمل ہوچکی ہے ، سیٹلائٹ جدید کمیونیکیشن سروسز فراہم کرے گا اور دوردرازعلاقوں میں ہائی اسپیڈ کنیکٹوٹی اوربراڈبینڈ سروس میں معاونت کرے گا۔ سپارکو کا مزید کہنا تھا کہ سیٹلائٹ خراب ترین موسمی حالات میں بھی مستحکم کنیکٹوٹی فراہم کرے گا، اس سیٹلائٹ کی لائف 15 سال ہو گی۔ ترجمان کے مطابق ملٹی مشن کمیونیکیشن سیٹلائٹ سپارکو اور چینی ایرو اسپیس انڈسٹری کی مشترکہ کاوش ہے، اور اسے ملک کی مواصلات اور رابطے کی ضروریات کو پورا کرنے کے لیے ڈیزائن کیا گیا ہے۔ واضح رہے کہ ملکی تاریخ میں پہلی بار 3 مئی کو پاکستانی سائنس دانوں کی جانب سے تیار کردہ سیٹلائٹ ’آئی کیوب قمر‘ چین کی جانب سے بھیجے گئے چاند مشن ’چینگ ای 6‘ کے ساتھ کامیابی سے چاند کے مدار میں بھیجا گیا تھا۔","science"
"389","گوگل کا ملائیشیا میں کلاؤڈ ریجن کے قیام کے لیے2 ارب ڈالر سرمایہ کاری کا علان","https://urdu.samaa.tv/2087315716","ملائیشیا نے کہا ہے کہ گوگل ملائیشیا میں اپنے پہلے ڈیٹا سینٹر اور کلاؤڈ ریجن کے قیام کے لیے2 ارب ڈالر کی سرمایہ کاری کرے گا۔ عالمی خبر رساں اداے کے کے مطابق ملائیشیا کی سرمایہ کاری، تجارت اور صنعت کی وزارت نےکہا ہے یہ سرمایہ کاری ملک میں صحت کی دیکھ بھال، تعلیم اور مالیات سمیت مختلف شعبوں میں 26,500 ملازمتیں پیدا کرے گی۔ گوگل اور اس کی پیرنٹ فرم الفابیٹ کے صدر اور چیف انویسٹمنٹ آفیسر روتھ پوراٹ نے کہا کہ کوگل کا پہلا ڈیٹا سینٹر اور گوگل کلاؤڈ ریجن ملائیشیا میں اب تک کی ہماری سب سے بڑی سرمایہ کاری ہے۔ یہ سرمایہ کاری ملائیشیا کی حکومت کے ساتھ اپنی کلاؤڈ فرسٹ پالیسی سمیت بہترین درجے کے سائبر سکیورٹی معیارکو آگے بڑھانے کے لیے ہماری شراکت پر استوار ہے۔","science"
"390","سعودی کمپنی کا امریکی آرٹیفیشل انٹیلی جنس کمپنی میں سرمایہ کاری کرنے کا اعلان","https://urdu.samaa.tv/2087315662","سعودی عرب کی ٹیک فرم  نے امریکی ارب پتی تاجر ایلون مسک کی آرٹیفیشل انٹیلی جنس کمپنی ایکس اے آئی کارپوریشن میں 10 لاکھ ڈالر کی سرمایہ کاری کرے گی۔ رپورٹ کے مطابق سعودی کمپنی نے واضح کیا ہے کہ یہ سرمایہ کاری ایکس اے آئی کی سیریز بی فنڈنگ ​​راؤنڈ کا حصہ ہے جس کا ابتدائی تخمینہ 18 ارب ڈالر ہے۔ المعمر انفارمیشن سسٹمز کمپنی کے بورڈ آف ڈائریکٹرز نے عالمی آرٹیفیشل انٹیلی جنس کمپنیوں میں سیلف فنانسنگ کے ذریعے سرمایہ کاری پورٹ فولیو کے لیے چار کروڑ ریال مختص کرنے کی منظوری دی جس کا مقصد اس شعبے میں ترقی کے مواقع سے فائدہ اٹھانا ہے۔ قبل ازیں سعودی ٹیک فرم نے اپنی تکنیکی مہارتوں اور خدمات کی پیشکشوں کے ذریعے مملکت میں سسکو ماسٹر سکیورٹی سپیشلائزیشن حاصل کی ہے۔ المعمرکمپنی کو سسکو پارٹنر لوکیٹر میں سسکو ماسٹر سکیورٹی سپیشلائزیشن کے حامل کے طور پر درج کیا جائے گا۔ ٹیسلا اور سپیس ایکس کے سی ای او ایلون مسک کا مقصد ’کائنات کو جانیں گے‘ کے زیر عنوان مصنوعی ذہانت کے ذریعے الفا سٹار اور الفا کوڈ کے شعبے کو آگے بڑھانا ہے۔ موجودہ آرٹیفیشل انٹیلی جنس کے ماڈلز کا مقابلہ کرنے کے لیے جولائی 2023 میں شروع کی گئی ٹیک فرم ایکس ایپ (سابق ٹویٹر)کے 500 ملین سے زیادہ صارفین تک اپنی ٹیکنالوجی فراہم کرنے کے لیے ایکس کارپوریشن کے ساتھ مل کر کام کر رہی ہے۔","science"
"391","پاکستان کا دوسرا مواصلاتی سیٹلائٹ پاک سیٹ ایم ایم ون لانچنگ کیلئے تیار","https://urdu.samaa.tv/2087315553","پاکستان کا دوسرا مواصلاتی سیٹلائٹ پاک سیٹ ایم ایم ون لانچنگ کیلئے تیار ہے۔ سپارکوکا ملک کےکونے کونے تک انٹرنیٹ پہنچانے کا خواب چنددن کی دوری پر ہے، پاکستان کاجدید مواصلاتی سیٹلائٹ پاک سیٹ ایم ایم ون جمعرات کو لانچ کیا جائے گا۔ پاک سیٹ ایم ایم ون آرسیٹلائٹ سپارکو اور چائنیز ایرواسپیس انڈسٹری کے باہمی اشتراک سے بنایا گیاہے جوکہ 15 برس تک کام کرے گا۔ پاک سیٹ ایم ایم ون آر پاکستان بھر میں ٹی وی نشریات، سیلولر فون سروس اور براڈبینڈ سروس بہتر بنانے میں مدد دے گا اور یہ رواں برس اگست میں اپنی سروس فراہم کرنا شروع کر دے گا۔ سیٹلائٹ پاکستانی سائنس دانوں اور انجینئرز نے رات دن کی محنت کے بعد تیار کیا ہے۔ اس کے علاوہ پاکستان کا ایک اور ریموٹ سینسنگ سیٹلائٹ بھی خلا میں موجود ہے، جس کا نام پی آر ایس ایس ون ہے جو کہ 2018 میں لانچ کیا گیا تھا۔ واضح رہےکہ پاکستان نے حال ہی میں اپنا پہلا قمری مصنوعی سیارہ آئی کیوب قمر بھی لانچ کیا ہے۔","science"
"392","آئی فون نے چین میں اپنے موبائل فونز کی قیمتیں گرا دیں","https://urdu.samaa.tv/2087315407","  موبائل کمپنی ایپل نے چین میں اپنی حریف کمپنی ’ ہواوے ‘ کو ٹکر دینے کیلئے آئی فون کی قیمت میں حیران کن کمی کا اعلان کر دیاہے ۔ غیر ملکی خبر رساں ادارے کی رپورٹ کے مطابق ایپل نے چین میں اپنے آفیشل ’ٹی مال سائٹ‘ میں مخصوص آئی فون ماڈلز پر 2300 یوان یعنی 318 ڈالر تک کی رعایت دی ہے۔امریکی کمپنی کی جانب سے چین میں مذکورہ رعایت کی مہم 20 مئی سے 28 مئی تک جاری رہے گی۔ قبل ازیں اسی سال ماہ فروری میں بھی ایپل نے رعایت کا اعلان کرتے ہوئے آئی فونز پر زیادہ سے زیادہ ڈسکاؤنٹ 1150 یوان دیا تھا جبکہ اس بار 2300 یوان تک کی رعایت دینے کا اعلان کیا گیا ہے، دیگر ماڈلز کی قیمتوں میں بھی نمایاں کمی دیکھنے میں آرہی ہے۔ رپورٹ کے مطابق آئی فون 15 پرو میکس کے ون ٹی بی ماڈل پر سب سے زیادہ رعایت دی جا رہی ہے اس کے علاوہ متعدد ماڈلز پر بھی خصوصی ڈسکاؤنٹ دیا جا رہا ہے۔اس کے علاوہ خریداروں کی ترغیب کیلئے آئی فون 15 کے 128 جی بی ویریئنٹ والے ماڈلز پر 1400یوان تک کا ڈسکاؤنٹ دیے جانے کی اطلاعات ہیں۔","science"
"393","نان فائلرز کی موبائل سمز بلاک کرنے کے معاملے میں تیزی","https://urdu.samaa.tv/2087315391","ترجمان فیڈرل بورڈ آف ریونیو ( ایف بی آر ) محمد بخیتار کا کہنا ہے کہ ریونیو بورڈ انکم ٹیکس جنرل آرڈر سمیت ٹیکس قوانین پر عمل درآمد یقینی بنانے کیلئے پرعزم ہے۔ نان فائلرز کی موبائل سمز بلاک کرنے کے معاملے میں تیزی آگئی ہے اور ترجمان ایف بی آر محمد بخیتار کے مطابق اب تک 11 ہزار 252 سے زائد موبائل سمز بلاک کی جا چکی ہیں۔ ترجمان نے بتایا کہ موبائل سمز انکم ٹیکس جنرل آرڈر کے تحت بلاک کی گئیں اور آج مزید موبائل سمز بلاک کی جائیں گی۔ محمد بختیار کا کہنا تھا کہ نان فائلرز کی فہرست میں پانچ لاکھ چھ ہزار چھ سو اکہتر افراد کے نام شامل ہیں، یہ فہرست پاکستان ٹیلی کمیونیکیشن اتھارٹی اور نجی ٹیلی کام کمپنیوں کے ساتھ شیئر کی جا چکی ہے۔ انہوں نے بتایا کہ نان فائلرز کی موبائل سمز چھوٹے گروپس یا بیچز میں بلاک کی جائیں گی ۔ ان کا مزید کہنا تھا کہ ایف بی آر ٹیکس کلچر کے فروغ کیلئے پر عزم ہے اور ٹیکس قوانین پر عمل درآمد کو یقینی بنایا جائے گا۔","science"
"394","ایف بی آر نے 3 ہزار 400 سے زیادہ نان فائلر ز کی سمز بلاک کر دیں","https://urdu.samaa.tv/2087315299","نان فائلرز کی موبائل سمز بلاک کرنے کا معاملہ سامنے آگیافیڈرل بورڈ آف ریونیو ڈیپارٹمنٹ ایف بی آر نے اب تک 3 ہزار 400 سے زیادہ نان فائلرز کی سمز بلاک کر دیں۔ ایف بی آر حکام کے مطابق اب تک 3 ہزار 400 سے زیادہ سمز بلاک کی جا چکی ہیں،لاکھوں نان فائلرز کی سمز بتدریج بلاک کی جائیں گی، ٹیلی کام کمپنیوں کو نان فائلرز کی فہرست شیئر کی جا چکی ہیں، پی ٹی اے کو بھی 5 لاکھ 6 ہزار671 افراد کی فہرست دی جا چکی ہے۔ یہ بھی پڑھیں:۔ ٹیکس گوشوارے جمع نہ کرانے والوں کی سمیں بلاک کرنے کے معاملے میں اہم پیشرفت ایف بی آر حکام کا مزید کہنا تھاکہ نان فائلرز کی موبائل سمز چھوٹے گروپس میں بلاک کی جائیں گی، اس مقصد کیلئےانکم ٹیکس جنرل آرڈر 2024 پہلے ہی جاری کیا جا چکا ہے۔","science"
"395","پاکستان 30 مئی کو اپنا دوسرا جدید ملٹی مشن سیٹلائٹ خلا میں بھیجے گا","https://urdu.samaa.tv/2087315229","پاکستان 30 مئی کو چین کی نیشنل اسپیس ایجنسی کے تعاون سے  اپنا دوسرا جدید ملٹی مشن سیٹلائٹ خلا میں بھیجا جائے گا۔ سپارکو کے زیر اہتمام جدید مواصلاتی سیٹلائٹ کی لانچنگ کے حوالے سے اسلام آباد میں سیمینار ہوا۔ سپارکو حکام نے بتایا کہ پاکستان میں 30 مئی کو لانچ ہونے والا سیٹلائٹ پندرہ سال کے لیے ہوگا۔ سیٹلائٹ پاکستانی انجینئرز اور سائنسدانوں نے چینی شراکت داری سے تیار کیا جو فائیو جی کوریج کے لیے معاون ثابت ہوگا۔ سیٹلائٹ  ٹیلی ایجوکیشن، ٹیلی میڈیسن اور آن لائن سرگرمیوں کی کوریج کو بہتر کرے گا۔ سپارکو کے مطابق ڈیجیٹل پاکستان ورژن اور مواصلاتی نظام کی بہترفراہمی میں معاون ہوگا۔ 2026 میں پاکستان کے پہلے سیٹ ون آر کی مدت ختم ہورہی ہے۔ 2027 میں پاک سیٹ ٹو سیٹلائٹ لانچ کردیا جائے گا۔ اس وقت مواصلاتی رابطے کے حوالے سے پاکستان کا ایک سیٹلائٹ خلا میں موجود ہے۔","science"
"396","سپیشل ٹیکنالوجی زونز اتھارٹی ایس ٹی زیڈ اے اور این آر ٹی سی کے درمیان معاہدہ","https://urdu.samaa.tv/2087314981","سپیشل ٹیکنالوجی زونز اتھارٹی اور نیشنل ریڈیو اینڈ ٹیلی کمیونیکیشن کارپوریشن کے درمیان معاہدہ طے پاگیا۔ سپیشل ٹیکنالوجی زونز اتھارٹی اورنیشنل ریڈیو اینڈ ٹیلی کمیونیکیشن کارپوریشن  نےباضابطہ طور پر 12.5بلین روپے کےزون ڈویلپمنٹ معاہدے پر دستخط کردیئے۔ ۔46.88 ایکڑ اراضی پر پھیلےہوئے،ہری پورمیں نیشنل ریڈیو اینڈ ٹیلی کمیونیکیشن کارپوریشن کی آپریشنل سہولت اعلیٰ معیار کے ٹیک انفراسٹرکچرکی حامل ہے۔ نیشنل ریڈیو اینڈ ٹیلی کمیونیکیشن کارپوریشن انفارمیشن اورکمیونیکیشن ٹیکنالوجیز،بائیومیڈیکل ٹیکنالوجیز،ایگریٹیک،روبوٹکس، پاوراورمصنوعی ذہانت سے چلنے والےانٹرنیٹ آف تھنگز کےحل کی ہائی ٹیک پیداوار کےلیےسہولت پیش کرتا ہے اس اہم منصوبےکی پیشرفت کوایس آئی ایف سی کی سٹرٹیجک مدد کے ذریعے تیز کیاگیا ہےجس نےسپیشل ٹیکنالوجی زونزاتھارٹی کوملکی اقتصادی حکمت عملی میں ایک مرکزی ستون کے طور پر نمایاں کیا۔ سپیشل ٹیکنالوجی زونزاتھارٹی نےجدید ٹیکنالوجی کےماحولیاتی نظام کی ترقی کی رہنمائی کےلیے نیشنل ریڈیو اینڈٹیلی کمیونیکیشن کارپوریشن سہولت کی باضابطہ تصدیق کی اور اسےمقامی اختراعات،برآمدات میں اضافے،درآمدی متبادل اور ملازمتوں کی تخلیق کے لیے ایک اہم پلیٹ فارم قرار دیا۔ اسلام آبادمیں سپیشل ٹیکنالوجی زونزاتھارٹی ہیڈکوارٹرمیں باضابطہ دستخطی تقریب منعقد ہوئی جس کامقصدبنیادی اتحاد قائم کیا جائےجوبڑھتی ہوئی قومی ٹیکنالوجی کی صنعت میں ترقی کو تیز کرنےکےلیےپلیٹ فارم فراہم کرے۔ فروغ پذیر ٹیکنالوجی ایکو سسٹم کو فروغ دینےکیلئے سپیشل ٹیکنالوجی زونز اتھارٹی نے پاکستان میں علمی ماحولیاتی نظام کی ترقی کے لیے اہم مالی،تکنیکی اور فکری سرمائےکی آمدکی حوصلہ افزائی کرتےہوئے، سرکاری اور نجی دونوں اداروں کے لیے 10سال کےلیےمالی مراعات کی توسیع کی ہے نیشنل ریڈیو اینڈ ٹیلی کمیونیکیشن کارپوریشن کےساتھ مل کر،سپیشل ٹیکنالوجی زونز اتھارٹی پاکستان کے ہائی ٹیک پروڈکشن سیکٹر کو نئی شکل دینے اور اس میں تیزی لانے اورعلاقائی اور عالمی منڈیوں میں مقابلہ کرنے کے لیے تکنیکی صلاحیتوں کو بہتربنانے کا ارادہ رکھتا ہے۔ یہ معاہدہ ملک کی ڈیجیٹل تبدیلی کی ضروریات کو پورا کرنےاور پاکستان میں تیار کردہ مقامی ٹیکنالوجی فراہم کرنے کےساتھ اس میں تیزی لانے کےلیے ایس آئی ایف سی کے ثابت قدم عزم کی تصدیق کرتا ہے۔","science"
"397","آئی کیوب قمر کی کامیابی کے بعد پاکستان کا ایک اور سیٹلائٹ بھیجنے کا فیصلہ","https://urdu.samaa.tv/2087314793","آئی کیوب قمر کی کامیابی کے بعد پاکستان نے ایک اور سیٹلائٹ خلا میں بھجوانے کا فیصلہ کرلیا۔۔ ایم ایم ون نامی نیا سیٹلائٹ تیس مئی کو خلا میں چھوڑا جائے گا۔ ترجمان سپارکو کے مطابق سپارکو اور نیشنل اسپیس ایجنسی سیٹلائٹ اسلام آباد سے لانچ کرے گی۔ سیٹلائٹ جدید ترین مواصلاتی نظام کی تشکیل میں مدد کرے گا۔ ترجمان کے مابق سیٹلائٹ ٹیلی کام سیکٹر کی بڑھتی ڈیمانڈ پورا کرنے کی صلاحیت رکھتا ہے جو فائیو جی اور انٹرنیٹ کی بہتر دستیابی یقینی بنائے گا۔ قبل ازیں گزشتہ روز ترجمان سپارکو نے خوشخبری سناتے ہوئے کہاہے کہ آئی کیوب قمر سے لی گئی سورج کی پہلی تصویر موصول ہو گئی ہے ۔ آئی کیوب قمر نے 7 روز کے بعد چاند کے مدار سے لی گئی پہلی تصویر بھیج دی ہے ،ڈاکٹر خرم خورشید نے بتایا کہ آئی کیوب کا خلاء میں پہنچنے پر کیمرے کا رخ سورج کی طرف تھا،اس کے بعد آئی کیوب نے چاند کے مدار سے تصاویر لیں، چاند کے مدار سے بھی پہلی تصویر آئی کیوب سے لی گئی۔","science"
"398","ایکس سے پیسے کیسے کمائے جاسکتے ہیں؟ ایلون مسک نے بتادیا","https://urdu.samaa.tv/2087314787","سوشل میڈیا پلیٹ فارم ایکس کے سی ای او ایلون مسک نے کہا ہے کہ ایکس کے سبسکرائبڈ صارفین ٹی وی سیریز، موویز اور پوڈ کاسٹ کے ذریعے پیسے کماسکتے ہیں۔ ایلون مسک کی ہمشیرہ ٹوسکا مسک نے ایکس پر اپنے پیغام میں کہا کہ انہیں خوشی ہے کہ لوگ ان کی فلمیں ایکس پر دیکھتے ہیں، ٹوسکا مسک کے پیغام کے جواب میں ایلون مسک نے کہا کہ صارفین اب ایکس پر اپنی فل لینتھ موویز پوسٹ کر سکیں گے۔ 🔥Curious about the buzz surrounding the Gabriel's Inferno series? 🎥 Watch the first film right here. #GabrielsInferno #Passionflix pic.twitter.com/ib4gZSCPms  انہوں نے اپنے پیغام میں کہا کہ صارفین اب ایکس پر فلمیں، ٹی وی سیریز یا پوڈکاسٹ پوسٹ کریں، سبسکرپشن آن کریں، اپنا اکاؤنٹ مونیٹائز کروائیں اور رقم کمائیں۔ Love that people are watching my movies here on X ❤️. This one is a beautiful slow burn. 🔥 Gabriel’s Inferno 🔥 https://t.co/poyU3qS2ml  ایک صارف نے ایلون مسک کو تجویز دی ہے کہ ایکس صارفین کو فلمیں پوسٹ کرنے دیں اور ایک ہی وقت فیس وصول کریں، اس طرح لوگ سبسکرپشن خریدے بغیر فلم خرید سکتے ہیں اور ایکس ایک حقیقی مووی پلیٹ فارم بن جائے گا۔","science"
"399","پاکستان میں سولر پینلز کی قیمتیں مزید گر گئیں","https://urdu.samaa.tv/2087314766","پاکستان میں سولر پینلز کی قیمتوں میں مزید کمی ہوگئی۔ رپورٹ کے مطابق پاکستان میں سولر پینلز کی قیمتیں مزید گر گئی ہیں اور 2022 میں 80 روپے فی واٹ ملنے والی پلیٹ کی قیمت اب 37 روپے فی واٹ ہوگئی ہے۔ سولر پینلز کی قیمتوں میں کمی مقامی مارکیٹ میں اضافی سپلائی اور بین الاقوامی نرخوں میں کمی کے باعث ہوئی ہے۔ پچھلے 6 مہینوں میں قیمتوں میں تقریباً 30 فیصد کمی دیکھی گئی اور مختلف برانڈز کے پینل اب تقریباً 37 روپے فی واٹ میں دستیاب ہیں۔ 5 کلو واٹ سولر سسٹم کی قیمت گزشتہ سال کے مقابلے 2 لاکھ 15 ہزار روپے تک گری جبکہ سسٹم کی مجموعی قیمت میں 4 لاکھ 30 ہزار روپے کی کمی ہوئی ہے۔ تاہم، انورٹرز اور بیٹریوں کی قیمتیں بدستور برقرار ہیں۔","science"
"400","مودی کی غلط پالیسیاں، بھارتی شہری ملک چھوڑنے پرمجبور","https://urdu.samaa.tv/2087325302","مودی کی غلط پالیسیوں کے باعث بھارتی شہری ملک چھوڑنےپرمجبور ہیں، مودی سرکار کی غلط پالیسیوں کی بدولت عام بھارتی بشمول ہندو اور مسلمان تنگ آچکے ہیں۔ مسلسل اقتدارمیں رہنے کے باوجود مودی نے بھارتی عوام کےمعاشی مسائل کوحل نہیں کیا،بھارتیوں کی بڑی تعداد غیرقانونی راستے اختیار کر کے ملک چھوڑنے پرمجبورہے،غیرقانونی راستے اپنانے کی وجہ سے اکثر پکڑے جانے والے بھارتیوں کو واپس بھیج دیاجاتاہے۔ بی بی سی رپورٹ کےمطابق سال 2024 میں 1000 سےزائد بھارتی شہریوں کو امریکہ نےوطن واپس بھیجا،واپس بھیجے جانے والےتمام بھارتی غیرقانونی طور پر امریکا میں مقیم تھے،اکتوبر 2020ء  سے 170,000 بھارتی تارکین وطن کو غیر قانونی سرحدی کراسنگ کی کوشش پر حراست میں لیا گیا بھارتی شہری سب سے بڑی تارکین وطن کمیونٹی ہیں جنہیں امریکی سرحدوں پر روکا گیا،2022ء تک بغیر دستاویز کے 725000 بھارتی شہری امریکا میں مقیم تھے جو غیر قانونی تارکین وطن کا دنیا کا تیسرا بڑا گروپ ہے،کینیڈا-امریکہ کی سرحد ہندوستانی تارکین وطن کے لیے انٹری پوائنٹ کے طور پر مقبول ہو رہی ہے،نقل مکانی بنیادی بےروزگاری اور اقتصادی مشکلات سے متاثرہ ریاستوں پنجاب، ہریانہ، اور گجرات سے ہوتی ہے۔ تارکین وطن میں بڑی تعداد 18-34 سال کی عمر کےنوجوانوں کی ہےجو بھارت میں اپنے مستقبل کو تاریک سمجھتے ہیں،یہی وجہ ہےکہ امریکا،کینیڈا اوریورپ میں سرحد عبورکرنےکی کوششوں میں گرفتار بھارتی تارکین وطن کی تعداد میں اضافہ ہوا ہے بھارتی پنجاب سےنقل مکانی کرنے والوں میں زیادہ تعداد سکھوں کی ہے جنہیں خالصتان تحریک کی وجہ مودی حکومت کے مظالم کا سامنا ہے،امریکا میں قانونی دستاویزات کے بغیر چوری چھپے کام کرنے کےمواقع بھارتیوں کو یہاں آنےپر راغب کرتے ہیں۔ امریکہ اورکینیڈا کی سرحد پر غیر قانونی نقل مکانی قومی سلامتی کے لیے بڑا چیلنج قرار دیا جارہا ہے،مستقبل میں امریکہ اور کینیڈا  سخت سرحدی پالیسیوں پر عمل کر سکتے ہیں،مودی سرکار کے دور میں معاشی اور سماجی مواقع کی تلاش میں نقل مکانی کا رجحان بڑھنے کا امکان ہے،مودی سرکار بےروزگاری کو کم کرنے اور معاشی حالات سدھارنےمیں ناکام ہو چکی ہے۔ معاشی بدحالی بھارتی نوجوانوں کو ملک چھوڑنے مجبورکرتی ہے جو بھارت کی عالمی سطح پر بدنامی کا باعث ہے۔","world"
"401","انڈونیشیا میں شدید بارشوں کے بعد لینڈ سلائیڈنگ سے 16 افراد ہلاک، متعدد لاپتہ","https://urdu.samaa.tv/2087325300","انڈونیشیا میں شدید بارشوں کے بعد لینڈ سلائیڈنگ سے16  افراد ہلاک جبکہ متعدد لاپتہ ہوگئے۔ غیرملکی میڈیا کےمطابق گیارہ افراد مٹی کا تودہ گرنے سےہلاک ہوئے جبکہ چار سیلابی ریلے میں بہہ گئے۔ خراب موسم کے باعث امدادی سرگرمیاں دو دن بعد شروع ہوئیں۔ حکام کا کہنا ہےکہ لاپتہ افراد کی تلاش جاری ہےاور ہلاکتوں میں اضافہ ہوسکتا ہے،انڈونیشیا کی فوج میں امدادی کاررائیوں میں حصہ لے رہی ہے۔","world"
"402","ٹرمپ کا چین، کینیڈا اور میکسیکو پر بھاری محصول عائد کرنے کا اعلان","https://urdu.samaa.tv/2087325286","نو منتخب امریکی صدر ڈونلڈ ٹرمپ ایک بار پھر تجارتی جنگ چھیڑنے کی تیاریاں کرنے لگے۔چین۔ کینیڈا اور میکسیکو پر بھاری محصولات عائد کرنے کا اعلان کردیا۔ نومنتخب امریکی صدر ڈونلڈ ٹرمپ نے اپنے بیان میں کہا کینیڈا اور میکسیکو سے درآمدات پر پچیس فیصد جبکہ چین سے آنے والی مصنوعات پر اضافی دس فیصدمحصول عائد ہوگا۔حکمنامے پر صدارت کے پہلے دن ہی دستخط کریں گے۔ آسٹریلیا میں چینی سفیر نے اس پر ردعمل دیتے ہوئے کہاکہ ٹرمپ کی تجارتی پالیسیوں سے چین امریکا تعلقات متاثر ہوسکتے ہیں۔","world"
"403","انتخابی مداخلت کے کیس میں ڈونلڈ ٹرمپ کو بڑا ریلیف مل گیا","https://urdu.samaa.tv/2087325276","انتخابی مداخلت کے کیس میں امریکہ کے سابق صدر  ڈونلڈ ٹرمپ کو بڑا ریلیف مل گیا  ہے۔ امریکی میڈیا  رپورت کے مطابق امریکی پراسکیوٹرنے جج سے نومنتخب صدر کا کیس ختم کرنے کی درخواست کردی ،جیک اسمتھ نے خفیہ دستاویزات کا  مقدمہ بھی خارج کرنے کی اپیل کی ہے۔ امریکی پراسکیوٹر کا کہنا ہے کہ  آئین  کے تحت ڈونلڈ ٹرمپ کے حلف سے پہلے کیس کو خارج کر دیا جائے،آئینی تقاضہ ہے صدر پر غیر ضروری طور پر  کوئی بوجھ نہیں ہونا چاہیے، محکمہ انصاف کی پالیسی ہے موجودہ صدر کے خلاف مقدمہ نہیں چلایا جا سکتا ہے۔","world"
"404","ایرانی سپریم لیڈر آیت اللہ خامنہ ای کا نیتن یاہو کے لیے سزائے موت کا مطالبہ","https://urdu.samaa.tv/2087325240","ایران کے سپریم لیڈر آیت اللہ خامنہ ای نے نیتن یاہو کے لیے سزائے موت کا مطالبہ کردیا۔ تہران میں تقریب سےخطاب کرتے ہوئے ایرانی رہنما نےکہا کہ عالمی عدالت سے نیتن یاہو اور سابق اسرائیلی وزیردفاع کے وارنٹ گرفتاری جاری ہونا کافی نہیں۔ آیت اللہ خامنہ ای نےکہا کہ غزہ اور لبنان میں جو ہورہا ہے وہ اسرائیلی کی فتح نہیں بلکہ جنگی جرائم ہیں جس کے لیے  انہیں سزائے موت سنانی چاہیے۔ ","world"
"405","اترپردیش؛ سنبھل میں پولیس اورہندوبلوائیوں کی فائرنگ سے پانچ مسلمان قتل","https://urdu.samaa.tv/2087325234","بھارتی ریاست اترپردیش کےعلاقےسنبھل میں بی جےپی سرکارہندو انتہاپسندوں کےساتھ مل کرمسلمانوں پرظلم کےپہاڑتوڑ دیے،پولیس اورہندوبلوائیوں کی فائرنگ سےپانچ مسلمان جاں بحق ہوئے،درجنوںمسلمانوں کوگرفتار کیا گیا۔ سنبھل جامع مسجد کےباہراحتجاج کرنےوالےمسلمانوں کا کہنا ہےکہ ان پرہندو انتہا پسندوں نے سرکاری اسلحے سےگولیاں چلائیں،زخمی نوجوان نعیم کی والدہ کہتی ہیں ان کا بیٹا سودا لینےگیا تھاجہاں انہیں گولی ماری گئی وہاں کوئی مظاہرہ نہیں ہورہا تھا۔ پولیس نےایک زخمی اہلکار کا مقدمہ 800 مسلمانوں کے خلاف درج کرلیا،سنبھل کی پانچ سو برس پرانی مسجد کو ہندو انتہا پسند شہیدکرنا چاہتے ہیں،اور بی جے پی سرکار ان کی پشت پناہی کر رہی ہے۔ پانچ سوبرس پرانی مسجدکو شہید کرنے کی کوشش پرمسلمان سراپا احتجاج ہیں۔ ","world"
"406","لتھوانیا میں طیارہ رہائشی عمارت سے ٹکرا کر تباہ، پائلٹ ہلاک","https://urdu.samaa.tv/2087325223","لتھوانیا کے دارالحکومت میں ولنیئس انٹرنیشنل ایئرپورٹ کے قریب کارگو طیارہ ایک رہائشی عمارت سے ٹکرا کر تباہ ہو گیا،حادثے کے نتیجے میں ایک پائلٹ ہلاک ہوگیا۔ عالمی میڈیا کے مطابق ہوائی اڈے کے ترجمان ماریئس زیلینیئس نے بتایا ہے کہ ڈی ایچ ایل کا کارگو طیارہ جرمنی کے شہر لیپزگ سے ولنیئس آ رہا تھا کہ اس دوران ولنیئس انٹرنیشنل ایئرپورٹ کے قریب 2 منزلہ رہائشی عمارت سے ٹکرا گیا ابتدائی اطلاعات کے مطابق طیارے میں2 پائلٹ اور کمپنی کے 2 ملازمین سوار تھے۔مبینہ طور پر ایک پائلٹ حادثے میں بچ گیا ہے جبکہ ایک شدید اندرونی چوٹوں کے ساتھ ملبے سے نکالا گیا تاہم وہ بعد ازاں زخموں کی تاب نہ لاتے ہوئے جان سے گزر گیا جبکہ باقی افراد کو ہسپتال منتقل کر دیا گیا ہے ۔ طیارہ دو منزلہ رہائشی عمارت سے ٹکرا یا ، جس سے وہاں آگ لگ گئی،جہاں سے 12 مقامی باشندوں کو باحفاظت باہر نکال لیا گیا اور فائر فائٹرز جائے حادثہ پر پہنچ گئے ۔ ابھی تک یہ واضح نہیں ہوا کہ آیا کہ طیارے کو حادثہ کیوں پیش آیا۔","world"
"407","صہیونی فورسز کی شمالی غزہ اور خان یونس میں متعدد مقامات پر بمباری،38 فلسطینی شہید","https://urdu.samaa.tv/2087325217","غزہ میں اسرائیلی فوج کے حملے نہ رک سکے،شمالی غزہ اور خان یونس میں متعدد مقامات پر بم برسائے گئے، 24 گھنٹے میں مزید 38فلسطینی شہید ہوگئے۔ کمال عدوان اسپتال کو ایک بار پھر نشانہ بنایا گیا،صیہونی فورسز نے طبی عملے کے درجنوں ارکان کو گرفتار کرلیا۔ ، غزہ کے علاقے شجاعیہ سے انخلا کی وارننگ کے بعد ہزاروں فلسطینی نقل مکانی کر گئے۔ سردی میں شدت اور بارش نے پناہ گزینوں کی مشکلات بڑھا دیں،مغربی کنارے میں بھی قابض فوج کے چھاپےجاری ہیں،فائرنگ سے دو نوجوان شہید ہوگئے۔","world"
"408","محمد بن سلمان کی سربراہی میں 3 روزہ سرمایہ کاری کانفرنس  آج سے شروع ہوگی","https://urdu.samaa.tv/2087325201","سعودی ولی عہد محمد بن سلمان کی سربراہی میں 3 روزہ سرمایہ کاری کانفرنس  آج سے شروع ہوگی۔ سعودی میڈیا کے مطابق  عالمی سرمایہ کاری کانفرنس ریاض میں 27نومبر تک جاری رہے گی، کانفرنس میں ممتاز عالمی شخصیات ، بڑے سرمایہ کار اور بین الاقوامی تنظیموں کے نمائندے شرکت کریں گے، کانفرنس میں ڈیجیٹل تبدیلی اور پائیدار ترقی کو بروئے کار لانے پرتوجہ مرکوز کی جائے گی۔","world"
"409","برفانی طوفان برٹ برطانیہ سے ٹکرا گیا، شدید برفباری سے نظام زندگی متاثر","https://urdu.samaa.tv/2087325155","برفانی طوفان برٹ برطانیہ سے ٹکرا گیا،انگلینڈ اور اسکاٹ لینڈ میں شدید برفباری سے نظام زندگی معطل ہوکر رہ گیا۔ طوفان کے زیراثرساحلی علاقوں میں سترمیل فی گھنٹےکی رفتار سے ہوائیں چلنے لگیں،ہزاروں شہری بجلی سےمحروم ہوگئے،درخت گرنے سے ایک شخص ہلاک ہوگیا۔ برف کے باعث سڑکوں میں پھسلن کی وجہ سے حکام نے شہریون کو غیر ضروری سفر سے روک دیا،محکمہ موسمیات کا کہنا ہے کہ اگلے کئی دن تک سرد موسم برقرار رہے گا۔ ","world"
"410","اسرائیلی فوج ایک بار پھر کمال عدوان اسپتال پر حملہ،طبی عملے کے 2 ارکان شہید","https://urdu.samaa.tv/2087325147","اسرائیلی فوج غزہ میں جنگی جرائم سے باز نہ آئی۔ ایک بار پھر کمال عدوان اسپتال پر حملہ آور ہوگئی۔ شیلنگ سےطبی عملے کے دو ارکان شہید ہوگئے،اسپتال کے ڈائریکٹر ڈاکٹر حسام سمیت بارہ افراد زخمی ہوئے، غزہ سٹی میں بمباری سے ایک ہی خاندان کے سات افراد سمیت اکیس فلسطینی شہید ہوگئے۔ اسرائیلی فوج کی جانب سے انخلا کی وارننگ کے بعد ہزاروں فلسطینی غزہ کے علاقے شجاعیہ سے نقل مکانی کرگئے۔تل ابیب میں ایک بار پھر اسرائیلی شہری سڑکوں پر آگئے۔ قیدیوں کی رہائی کے لیے حماس سے مذاکرات اور فوری جنگ بندی کا مطالبہ کیا۔","world"
"411","امریکا میں بچے میں برڈ فلو کا پہلا کیس سامنے آگیا","https://urdu.samaa.tv/2087325145","امریکا کی ریاست کیلی فورنیا سے تعلق رکھنے والے ایک بچے میں صحت حکام نے برڈ فلو کی تصدیق کی ہے۔ یہ امریکہ میں کسی بچے میں رپورٹ ہونے والا پہلا کیس ہے۔ امریکہ میں بیماریوں کے کنٹرول اور روک تھام کے ادارے نے بچے کے ٹیسٹوں سے متعلق بتایا کہ بچے کو معمولی علامات تھیں اور اس کا علاج اینٹی وائرل ادویات سے کیا گیا تھا جس کے بعد بچہ اب صحت یاب ہو رہا ہے۔ ریاستی حکام کا کہنا ہے کہ بچہ المیڈا کاؤنٹی میں رہتا ہے اور ڈے کیئر جاتا ہے۔ حکام نے مزید تفصیلات فراہم نہیں کی ہیں۔ سی ڈی سی کا کہنا ہے کہ حالیہ انفیکشن کے بعد امریکا میں رواں سال برڈ فلو کے کیسز کی تعداد 55 ہو گئی ہے۔ ان کیسز میں سے کیلی فورنیا میں 29 کیسز رپورٹ ہوئے ہیں۔ متاثر ہونے والے زیادہ تر افراد فارم ورکرز تھے جنہیں معمولی علامات تھیں اور ان کا ٹیسٹ مثبت آیا تھا۔ صحت کے حکام کا کہنا ہے کہ اس طرح کے ثبوت نہیں ملے کہ یہ وائرس ایک شخص سے دوسرے کے درمیان پھیلتا ہے۔  ","world"
"412","سعودی گولڈ مارکیٹ میں سونے کے نرخوں میں مزید اضافہ","https://urdu.samaa.tv/2087325116","سعودی گولڈ مارکیٹ میں سونے کے نرخوں میں اضافہ ریکارڈ کیا گیا۔ سعودی گولڈ مارکیٹ میں 24 قیراط ایک گرام سونے کی قیمت 324.13 ریال، 22 قیراط ایک گرام 297.12 اور 18 قیراط 243.10 ریال جبکہ 21 قیراط ایک گرام سونے کی قیمت 283.61 ریال رہی رپوٹ کے مطابق سعودی گولڈ مارکیٹ میں 14 قیراط ایک گرام سونا189.07 ریال میں فروخت کی جاتا رہا۔","world"
"413","مقبوضہ کشمیرکے ضلع کشٹوار میں 5 شہریوں پرغیرقانونی حراست کے دوران تشدد","https://urdu.samaa.tv/2087325106","بھارتی فوج نے مقبوضہ کشمیر کے ضلع کشٹوار میں ظلم و جبر کی ایک اور مثال قائم کر دی۔ بھارتی فوج نے پانچ کشمیری شہریوں کو غیر قانونی طور پر حراست میں لے کر شدید تشدد کا نشانہ بنایا جس سے علاقے میں خوف وہراس کی فضا مزید سنگین ہوگئی۔ بھارتی فوج نے سجاد حسین، معراج دین، غلام حسن، مشتاق احمد، اور عبد الکبیر کو جھوٹے الزامات  پر گرفتار کیا اور دوران حراست ان پر بدترین تشدد کیا۔مقامی لوگوں نے انکشاف کیا ہے کہ بھارتی فوج روزانہ دس سے بارہ  افراد کو حراست میں لے رہی ہےجس سے علاقے میں بے چینی بڑھ گئی ہے۔ پی ڈی پی رہنما التیجا مفتی نے بھارتی فوج کے اقدامات کی مذمت کرتے ہوئے حکام کے خلاف تحقیقات کا مطالبہ کیا ہے۔ ان کا کہنا ہے کہ بھارتی فوج نے پہلے یقین دہانی کرائی تھی کہ مزید گرفتاریاں نہیں ہوں گی لیکن اب مزید بارہ نوجوانوں کو تھانے بلایا گیا ہے۔ دو ہزار تئیس میں تھانہ مندی کے علاقے میں بھی بھارتی فوج پر حراست کے دوران شہریوں پر تشدد کے الزامات لگے تھے۔","world"
"414","لبنان میں اسرائیلی فوج کا رہائشی عمارت پر فضائی حملہ،4 شہری شہید ،24 زخمی","https://urdu.samaa.tv/2087325089","لبنان میں اسرائیلی فوج نے آٹھ منزلہ رہائشی عمارت کو فضائی حملے میں تباہ کردیا، حملے میں 4 لبنانی شہری شہید اور 24 زخمی ہوگئے۔ امریکی میڈیا کےمطابق اسرائیلی طیاروں نےعمارت پر ایک ساتھ پانچ میزائل داغ دیے، حملےمیں 4 لبنانی شہری شہید اور 24 زخمی ہوگئے،شام میں اسرائیلی بمباری سےحزب اللہ کےکمانڈرعلی موسیٰ دقدوق جاں بحق ہوگئے۔ علی موسیٰ پر 2007 میں عراق میں امریکی افواج پرحملےکا الزام تھاجس میں پانچ امریکی فوجی مارے گئےتھے۔ دوسری جانب حزب اللہ نےاسرائیلی شہرحیفامیں اہم اہداف کو نصر 2 میزائلوں سے نشانہ بنایا،حملے میں اسرائیلی فوج کا تکنیکی مرکز تباہ ہوگیا۔ ","world"
"415","صدرڈونلڈ ٹرمپ نے فاکس نیوزسے منسلک ڈاکٹر کو سرجن جنرل نامزد کردیا","https://urdu.samaa.tv/2087325088","ڈونلڈ ٹرمپ کی جانب سے اپنی انتظامیہ کے لیے اہم عہدوں پر ٹیلی ویژن سے جڑی شخصیات کو نامزد کرنے کا سلسلہ جاری ہے۔ نومنتخب صدرڈونلڈ ٹرمپ نےفاکس نیوزسےمنسلک ڈاکٹرکو سرجن جنرل نامزد کردیا،ڈاکٹرجینیٹ فاکس نیوزمیں صحت سے متعلق پروگرام کرتی ہیں،مارٹن میکری فوڈ اینڈ ڈرگ اتھارٹی کی سربراہی کریں گے۔ اس کےعلاوہ پراجیکٹ 2025 کے سربراہ رس ووٹ کو بجٹ آفس کی ذمہ داریاں سونپنے کا فیصلہ کیا،ڈونلڈ ٹرمپ نےمعروف سرمایہ کار اسکاٹ بیسینٹ کو وزیر خزانہ نامزد کردیا۔ ڈونلڈ ٹرمپ نے اپنے ایک بیان میں کہا ہے کہ ڈاکٹر نیشیوات ادویات اور صحت سے متعلق ایک زبردست شخصیت ہیں، وہ اس بات کو یقینی بنانے کے لیے پُرعزم ہیں کہ امریکی شہریوں کو سستی اور معیاری صحت کی سہولتوں تک رسائی حاصل ہو۔","world"
"416","بھارتی بحریہ کی نا اہلی کا ایک اور کارنامہ دنیا کے سامنے آگیا","https://urdu.samaa.tv/2087325061","بھارتی بحریہ کی سب میرین گوا کے ساحل سے 70 میل دور مارتھوما نامی ماہی گیر کشتی سے ٹکرا گئی۔ بھارتی میڈیارپورٹس کےمطابق کشتی پر 13 ماہی گیرسوار تھے،بھارتی بحریہ اور کوسٹ گارڈ کی جانب سےسرچ اور ریسکیو آپریشن جاری ہے۔ متاثرہ ماہی گیروں میں سے 11 کو تلاش کیا جا چکا ہے, تاہم ان کے زندہ یا مردہ ہونے سے متعلق معلومات منظر عام پرنہیں لائی گئیں،لاپتہ 2 ماہی گیروں کی تلاش تاحال جاری ہے،واقعہ 21 نومبر کو گوا کے ساحل سے 70 سمندری میل دور پیش آیا۔ ","world"
"417","مودی کا مسلم مخالف ایجنڈا انتخابی مہم کی آڑ میں  سامنے آگیا","https://urdu.samaa.tv/2087325057","مودی کی مسلم دشمنی ایک بار پھر کھل کر سامنے آگئی مودی کی ہندو تواجماعت کی جانب سےمسلم مخالف اشتہارکوسوشل میڈیا پرپھیلایا گیا،اشتہارمیں مسلم مخالف جذبات کوفروغ دینےپرحملہ کرتےہوئےدکھایا گیا،یہ اشتہاربھارتی ریاست جھارکھنڈ میں بی جے پی کی مہم کے ایک حصے کے طور پر جاری کیا گیا۔ بھارتی الیکشن کمیشن نےبی جے پی کومسلم مخالف اشتہارہٹانےکا حکم بھی دیا ہے،بی جے پی کو مسلم مخالف انتخابی اشتہاری مہم چلانے پر شدید تنقید کا سامنا ہے،کانگریس نے اس اشتہار کو گمراہ کن اور تفرقہ انگیزدیتے ہوئے  الیکشن کمیشن آف انڈیا سے شکایت کی۔ کانگریس کے رکن جے رام رمیش نے اسے ماڈل کوڈ آف کنڈکٹ کی کھلی خلاف ورزی قرار دیا،اس سے قبل بھی راجستھان میں انتخابی مہم کےدوران تقریر کرتے ہوئے مودی نے مسلمانوں کو درانداز قرار دیا تھا مودی سرکارکی سر عام شرانگیزی نے بھارت کو پوری دنیا میں بدنام کر دیا ہے۔","world"
"418","غزہ اسرائیل کی رہائشی علاقے پر بمباری سے مزید 5  فلسطینی شہید ہوگئے","https://urdu.samaa.tv/2087325042","عالمی فوجداری عدالت سے نیتن یاہو کے وارنٹ گرفتاری جاری ہونے کے باوجود اسرائیلی فوج جنگی جرائم سے باز نہ آئی۔ غزہ میں صہیونی فورسزکی جانب سے رہائشی علاقے پر بمباری کے نتیجے میں پانچ فلسطینی شہیدہوگئے۔المواصی میں پناہ گزین کیمپ پر بم برسائے گئے۔ ماں بیٹی سمیت چار فلسطین شہید ہوئے۔ دوسری جانب امریکی سینیٹ نےاسرائیل کو ہتھیاروں کی فروخت روکنے کی تین قرار دادیں مسترد کردی۔ امریکی سینیٹر برنی سینڈرز نے نیتن یاہو کے وارنٹ گرفتاری کا خیر مقدم کیا،ترکیہ،کینیڈا اور اٹلی نے فیصلے پر عمل درآمد کے عزم کا اظہار کردیا۔ ","world"
"419","بیرونی بھرتیوں کے خلاف جموں یونیورسٹی میں طلباء احتجاج","https://urdu.samaa.tv/2087325007","بیرونی بھرتیوں کے خلاف جموں یونیورسٹی میں طلباء احتجاج جاری ہے۔ بھارت کی جانب سےجموں یونیورسٹی میں طلباء کی بھرتی میں غیرمقامی افراد کو شامل کرنا مقامی قبائلی برادریوں کے ساتھ امتیازی سلوک آشکارا ہے،حقوق کے تحفظ کے لیے بنائی گئی ریزرویشن پالیسی پربراہ راست حملہ ہے،اس طرح کے طرز عمل مقامی معاش کو نقصان پہنچاتے ہیں پسماندہ برادریوں کی سماجی و اقتصادی ترقی کے لیے ریزرویشن پالیسیوں کے مقصد کو ناکام بنا دیتے ہیں۔ طلباء نے یونیورسٹی انتظامیہ پر زور دیا کہ وہ اصلاحی اقدامات کرے اور قبائلی برادریوں کے حقوق کو برقرار رکھے۔ پی ڈی پی کی صدر محبوبہ مفتی نے آئی آئی او جے کے میں مودی حکومت کی بھرتی پالیسیوں کی مذمت کی، ان پر مسائل کو خراب کرنے اور نوجوانوں کو مایوس کرنے کا الزام لگایا ہے،مودی حکومت IIOJK میں سیاسی، آئینی، ثقافتی اور اقتصادی طور پر بے اختیار بنانے کے عمل کو نافذ کر رہی ہے۔ آئین کے آرٹیکل 370 اور 35A کومنسوخ کرنے سے پہلے،صرف جموں اور کشمیر کے ریاستی مضامین کو IIOJK میں زمین خریدنے اور سرکاری ملازمتوں کے لیے درخواست دینے کی اجازت تھی۔ ہندوستانی ہندوتوا ذہنیت ہندوؤں کے لیے نہ صرف سیکورٹی کے شعبے میں بلکہ انتظامی شعبوں میں بھی راہ ہموار کر رہی ہے۔ جموں و کشمیر( IIOJK) میں اندازے کے مطابق %90 فیصلہ سازی کی تقرریوں میں نہ صرف ہندو ہیں بلکہ غیرمقامی لوگ بھی ہیں جن میں آر ایس ایس کے نظریاتی رجحانات ہیں۔ تمام جبر کے اقدامات کے باوجود بھارت کشمیریوں کی پرامن اور مقامی جدوجہد کو دبانے میں مکمل طور پر ناکام رہا ہے۔","world"
"420","پیوٹن کا شمالی کوریا کے چڑیا گھر کو شیر اور بھورے ریچھوں کا تحفہ","https://urdu.samaa.tv/2087325005","روس کے صدر ولادی میر پیوٹن کی جانب سے شمالی کوریا کے چڑیا گھر کے لئے شیر اور بھورے ریچھوں کا تحفہ بھیجا گیا ہے۔ برطانوی خبر رساں ایجنسی کے مطابق ماسکو اور پیانگ یانگ کے درمیان بڑھتے ہوئے تعلقات کے دوران روسی صدر ولادی میر پیوٹن نے شمالی کوریا کے مرکزی چڑیا گھر کو ایک شیر اور دو بھورے ریچھوں سمیت 70 سے زائد جانور تحفے میں دیے ہیں۔ پیوٹن کے وزیر ماحولیات الیگزینڈر کوزلوف کے دفتر نے بدھ کو اپنے سرکاری ٹیلیگرام چینل پر بتایا کہ وہ ان جانوروں کو ایک کارگو طیارے میں شمالی کوریا کے دارالحکومت لائے۔ پیانگ یانگ میں روس کے وزیر ماحولیات نے کم جون سے ملاقات بھی کی۔ اس سے قبل رواں برس کے شروع میں پیوٹن نے شمالی کوریا کے سربراہ کم جونگ ان کو 24 گھوڑے بھی تحفے میں دیے تھے۔ پیوٹن اور کم نے حالیہ مہینوں میں اپنے اتحاد کو مضبوط کیا ہے کیونکہ دونوں ممالک کو مغرب کی طرف سے پابندیوں کا سامنا ہے۔","world"
"421","بی جے پی کا منی پور میں قتل و غارت کا منصوبہ","https://urdu.samaa.tv/2087325004","بی جے پی کے ایم ایل ایز کی جانب سے کوکی قبائل کے خلاف بڑے پیمانے پر آپریشن کا مطالبہ کردیا گیا۔ ایم ایل ایز نےمودی سرکار سےمسلح افواج (خصوصی اختیارات) ایکٹ،اے ایف ایس پی اے کےنفاذ پرنظرثانی کرنےکی بھی اپیل کی،منی پور میں بی جے پی زیرقیادت این ڈی اے کے 27 ایم ایل ایز نے قرارداد منظور کی۔ قراردادمیں کوکی باشندوں  کو سات دنوں کےاندرغیرقانونی تنظیم قرار دینے کا بھی مطالبہ کیا گیا،ایم ایل ایز نےمنی پور کےکیس کو قومی تحقیقاتی ایجنسی (این آئی اے) کے حوالے کرنے کا بھی مطالبہ کیا۔ قرارداد کےمطابق زیادہ فورسزکااطلاق کیا جائے اورانہیں مارنے کےخصوصی اختیارات بھی دیے جائیں،سینئر کانگریس لیڈرجےرام رمیش نےریاست منی پور کےبحران سے نمٹنےمیں مرکزی وزیر داخلہ امیت شاہ کےکردار پر سوال اٹھایا مرکزی حکومت منی پور کے مسئلے پر بات نہیں کرنا  چاہتی اور مکمل خاموش ہے،مودی سرکار نے ریاست منی پور میں حالیہ کشیدہ صورتحال پر مزید 5 ہزار فوجی تعینات کرنے کا فیصلہ دیا۔ ","world"
"422","'ٹرمپ کی واپسی،افغانستان میں دوحہ معاہدے پر مکمل عمل درآمد کی توقع'","https://urdu.samaa.tv/2087324952","ڈونلڈٹرمپ کی واپسی اور افغان طالبان کامستقبل کیا؟دوحہ امن معاہدے کی پاداش میں 2021 میں افغانستان سےامریکی انخلاء مکمل ہوا،افغان طالبان نےدوحہ معاہدے پر عمل درآمد نہیں کیا اور مسلسل خلاف ورزی کی۔ افغان سرزمین مسلسل دہشتگردوں کو پناہ دینے اورخطے میں دہشتگردانہ کارروائیوں کیلئے استعمال ہو رہی ہے،اس وقت کے امریکی سیکرٹری آف سٹیٹ انٹونی بلنکن نےاپنے بیان میں کہا تھا""طالبان نے دوحہ معاہدے کی ""سنگین"" خلاف ورزی کرتے ہوئے القاعدہ کے اعلیٰ ترین رہنما ایمن الظواہری کو پناہ دی۔ دوحہ معاہدے میں طالبان نے  یہ بھی یقین دہانی کرائی تھی کہ وہ القاعدہ یا داعش جیسے  دہشتگرد گروپوں کو افغانستان  کی سرزمین استعمال کرنے کی اجازت نہیں دیں گے،اسکے علاوہ افغانستان میں طالبان کے دوبارہ اقتدار میں آنے کے بعد، سخت مذہبی قوانین نافذ کیے گئے ہیں۔ یونیسیف رپورٹ کےمطابق افغانستان میں اس وقت 40 لاکھ سےزائد بچےتعلیم سےمحروم ہیں،طالبان نے افغانستان میں 25 لاکھ لڑکیوں کو تعلیم سے محروم کر دیا،طالبان رجیم میں خواتین کے قتل کے 332 واقعات رپورٹ ہوئے۔ افغانستان آفٹر ریویو ایکشن کےمطاق بائیڈن انتظامیہ کےافغانستان سےعجلت میں کیےگئےانخلاء کو ٹرمپ نےامریکہ کی تاریخ کا سب سےشرمناک لمحہ قرار دیا تھا،ڈونلڈ ٹرمپ کے صدرمنتخب ہونے کے بعد بھی امریکہ کی افغانستان کے حوالےسےپالیسی میں کوئی تبدیلی نظر نہیں آتی۔ نومنتخب صدرٹرمپ کی جانب سےنومنتخب سیکریٹری آف سٹیٹ، مارکو روبیو نے متعدد مواقعوں پر طالبان کو تنقید کا نشانہ بنایا،امریکہ کو طالبان کو ""دہشت گرد تنظیم"" قرار دے  دینا چاہیے زلمے خلیل زاد نےکہا ٹرمپ کی واپسی کے ساتھ، افغانستان میں دوحہ معاہدے پر مکمل عمل درآمد کی توقع ہے اقوامِ متحدہ کی رپورٹ کے مطابق ""کالعدم ٹی ٹی پی کو اب القاعدہ جیسے دہشت گرد نیٹ ورکس سے آپریشنل اور لاجسٹک سپورٹ مل رہی ہے،افغانستان میں دہشت گرد گروپ ٹی ٹی پی کے 6000 سے 6500 جنگجو موجود ہیں"" دفاعی ماہرین کا کہنا ہے کہ حال ہی میں خارجی نور ولی اور غٹ حاجی کی آڈیو لیک میں انھوں نے پاکستان میں دہشتگردانہ کاروائیاں تیز کرنے کا کہا""افغانستان کی سرزمین کا دہشت گردی میں استعمال خطے کےامن کے لیے شدید خطرہ ہے،افغانستان کے حالیہ حالات اس بات کی غمازی کرتے ہیں کہ خطے کے امن کو شدید خطرات لاحق ہیں دہشتگردی کا خاتمہ اور افغانستان میں انسانی حقوق کی بحالی نو منتخب امریکی حکومت کیلیے اولین ترجیحات میں شامل ہو گا۔","world"
"423","پاکستان میں ہونے والے دہشتگرد حملوں کی مذمت کرتے ہیں، ترجمان امریکی محکمہ خارجہ","https://urdu.samaa.tv/2087324932","ترجمان امریکی محکمۂ خارجہ میتھیو ملر نے کہا ہے کہ پاکستان میں دہشت گردی کے واقعات کی رپورٹس سے آگاہ ہیں۔ ترجمان امریکی محکمۂ خارجہ میتھیو ملر نےپریس بریفنگ میں کہا ہے کہ پاکستان میں ہونےوالے دہشتگرد حملوں کی مذمت کرتےہیں،پاکستانی عوام نےدہشت گردی کےہاتھوں بہت زیادہ نقصان اٹھایا،دہشت گردی سےمتاثر ہونے والے خاندانوں سے ہمدردی ہے،ہمارے دل کوئٹہ میں9نومبرکےدھماکے کےمتاثرین کے ساتھ ہیں۔ ترجمان محکمہ خارجہ نےمزید کہا دہشت گردی روکنےکیلئے حکومتی رہنماؤں سے بات چیت کیلئےپرعزم ہیں، دہشتگردی کیخلاف سویلین اورفوجی صلاحیت بڑھانےکیلئے مشاورت جاری ہے،پاکستان میں دہشت گردی اورپولیس اہلکاروں کےاغوا پرتشویش ہے،امریکامیں سکھ شہریوں کودرپیش خطرات پربھارت سےجواب لیا جارہا ہے۔ روس کےایٹمی نظریےمیں تبدیلی حیران کن نہیں،روس کےنئےاعلانات سے امریکااورنیٹو کوکوئی خطرہ نہیں، امریکاکواپنی نئی کلیئرپوزیشن میں تبدیلی کی ضرورت نہیں،یوکرین جنگ کے آغاز سےروس نےدنیا کو دھمکانےکی کوششیں کیں،یوکرین کےساتھ انٹیلی جنس شیئرنگ جاری رکھیں گے","world"
"424","لانگ رینج میزائل کے استعمال کی اجازت کے بعد یوکرین کا روس پرحملہ","https://urdu.samaa.tv/2087324931","امریکا سے لانگ رینج میزائل کے استعمال کی اجازت کے بعد یوکرین نے روس پر حملہ کردیا۔ میڈیارپورٹس کےمطابق بریانسک شہرمیں فوجی تنصیبات پرچھ میزائل داغ دئیے،روس کی جانب سے پانچ میزائل گرانےکا دعویٰ کیاگیا،کہا ایک میزائل سےعمارت کونقصان پہنچا،کوئی جانی نقصان نہیں ہوا حملوں میں امریکی ساختہ میزائل استعمال کیے گئے۔ خیال رہے کہ 2 روز قبل امریکی صدربائیڈن نےیوکرین کوروس کےخلاف لانگ رینج میزائل استعمال کرنےکی اجازت دےدی تھی۔ ماضی میں صدرزیلنسکی کی بارباردرخواست کے باوجود امریکا روس کےخلاف دورمارمیزائلوں کے استعمال کی اجازت دینےسے کتراتا رہا ہے ","world"
"425","آکسفورڈ یونین میں’’آزاد ریاست کشمیر‘‘ کے موضوع پر مباحثے  کے خلاف برطانیہ میں بھارتی طلباء کا احتجاج","https://urdu.samaa.tv/2087324903","بھارتی طلباء نے آکسفورڈ یونین کے خلاف احتجاج کیا ہے کیونکہ اس نے ’’آزاد ریاست کشمیر‘‘ کے موضوع پر مباحثے کا انعقاد کیا، جو ایک متنازعہ مسئلہ ہے اور طویل عرصے سے بھارت اور پاکستان کے درمیان تنازعے کا باعث رہا ہے۔  تاہم، ماہرین اور مورخین کا کہنا ہے کہ مظاہرین کے رویے میں ہندوتوا نظریے کا عکس ہے، جو مودی حکومت کی طرف سے فروغ دیے جانے والے بیانیے سے متاثر ہے۔ تفصیلات کے مطابق  درحقیقت، بھارتی ریاست میں قوم پرستی اور غیر حقیقی فخر کا غلبہ ہے، جس کے نتیجے میں عالمی سطح پر غیر معقول رویے سامنے آ رہے ہیں، جہاں اکثر احتجاج غلط معلومات اور حقائق کو مسخ کر کے کیے جاتے ہیں۔  مسئلہ کشمیر، جو برطانوی نوآبادیاتی حکمرانی کی باقیات میں سے ایک ہے، 1947 سے برصغیر میں کشیدگی کا باعث رہا ہے، جس کی وجہ سے کئی جنگیں اور مسلسل تنازعے جنم لیتے رہے ہیں۔ کشمیری آزادی کی مسلسل آواز ایک طویل عرصے سے جاری مقامی جدوجہد کا حصہ ہے، جو خطے کے حق خود ارادیت اور سیاسی خودمختاری کے مطالبے پر مبنی ہے۔ بھارتی آئین ایک سیکولر نظام کی ضمانت دیتا ہے، جس میں ریاست اور مذہب کے اختلاط کی ممانعت ہے۔ لیکن موجودہ بھارت اس سیکولر آئیڈیل سے مسلسل دور ہو رہا ہے، جہاں ہندوتوا نظریہ ریاستی اداروں اور سماجی ڈھانچے میں گہرائی سے سرایت کر چکا ہے۔ آر ایس ایس اور بی جے پی ایک غیر متزلزل ایجنڈا پر عمل پیرا ہیں، جس کا مقصد بھارت کو ایک ہندو ریاست میں تبدیل کرنا ہے، جہاں ہندوؤں کو برتری حاصل ہو اور غیر ہندوؤں کو پسماندگی کا سامنا ہو—یہ نظریہ بھارت کے سیاسی اور سماجی منظرنامے پر واضح طور پر اثر انداز ہو رہا ہے۔ بھارت انسانی حقوق کی سب سے بڑی خلاف ورزی کرنے والی ریاستوں میں شامل ہو چکا ہے، جہاں اقلیتوں کے حقوق کو کشمیر اور بھارتی سرزمین پر منظم انداز میں پامال کیا جاتا ہے، اور اکثر یہ خلاف ورزیاں بھارتی ریاست کی براہ راست منظوری یا حمایت سے ہوتی ہیں۔ بھارت میں ایک نئے سماجی معاہدے کی ضرورت واضح ہو چکی ہے، کیونکہ اس کے سیکولرزم کے نقاب نے گہری دراڑوں کو بے نقاب کر دیا ہے، جو اس کے موجودہ سیاسی اور سماجی نظام کی ساکھ اور قانونی حیثیت کو کمزور کر رہی ہیں۔ بھارتی طلباء کے اس ناقابل قبول رویے کو اجاگر کرنا اور مناسب انداز میں اس کا مقابلہ کرنا بہت ضروری ہے۔ بھارتی ڈائسپورا کے کچھ حصوں میں بڑھتے ہوئے رجحانات کو اجاگر کرنے کی اشد ضرورت ہے، جو اکثر مغربی معاشروں کے اصولوں اور اقدار کو نقصان پہنچاتے ہیں۔ بھارتی طلباء کا حالیہ احتجاج (جو آکسفورڈ یونین کی تاریخ میں ایک بے مثال واقعہ ہے) اس قسم کے رویے کے خلاف سخت تادیبی اقدامات کا مطالبہ کرتا ہے، جو دنیا کے ایک ممتاز ترین تعلیمی ادارے کی ساکھ کو نقصان پہنچانے کی دانستہ کوشش ہے۔ ان کا احتجاج ایک ایسی ثقافت کو فروغ دیتا ہے جو براہ راست آزادی اظہار اور مسائل کے تعمیری مکالمے کے ذریعے حل کے اصولوں کے منافی ہے۔ ایک تعلیمی سرگرمی کے جواب میں بھارتی طلباء کے رویے نے خطرے کی گھنٹیاں بجا دی ہیں، اور یہ سوال اٹھایا ہے کہ اس قدر محدود سوچ کے ساتھ بھارت کیا مثبت کردار ادا کر سکتا ہے؟ کشمیر کے مسئلے پر آکسفورڈ یونین کے مباحثے نے بھارت کے بے بنیاد دعوؤں کو چیلنج کیا اور بین الاقوامی برادری کی کشمیر کے تنازعے کے حوالے سے بڑھتی ہوئی آگاہی اور دلچسپی کو اجاگر کیا۔ یہ بات بھی قابل ذکر ہے کہ بین الاقوامی برادری مسئلہ کشمیر کو بھارتی نقطہ نظر سے نہیں دیکھتی، اور بھارت کو بھی حقیقت کا ادراک کرنا چاہیے اور تاریخی حقائق کو تسلیم کرنا چاہیے۔","world"
"426","اسرائیل کے بیروت سمیت لبنان کے مختلف شہروں پرحملے، مزید 5 شہری شہید","https://urdu.samaa.tv/2087324877","لبنان میں بھی اسرائیلی سفاکیت جاری ہے، بیروت سمیت کئی شہروں میں حملوں سے مزید پانچ شہری شہید، جبکہ 30  سے زائد زخمی ہوگئے۔ چوبیس گھنٹوں کےدوران چھتیس شہادتوں کی تصدیق کی گئی،شہدا کی تعداد تین ہزار پانچ سو سولہ ہوگئی،دوسری جانب اسرائیلی حملوں کا حزب اللہ کی جانب سے بھی منہ توڑ جواب دیا گیا، حملے میں اسرائیلی شہروں پرسو سے زائد راکٹ اور ڈرونز داغ دیئے،تل ابیب میں کئی مقامات پرآگ بھڑک اٹھی،حیفا میں ایک خاتون ہلاک اورتیس افراد زخمی ہوگئے۔ دوسری جانب غزہ میں اسرائیلی جارحیت جاری ہے،جبالیہ،نصیرات اورخان یونس میں اسرائیلی طیاروں کی بمباری سےکمال عدوان اسپتال کےڈاکٹر خاندان کے سترہ افراد شہید،چوبیس گھنٹےمیں مزید اسی فلسطینی شہید ہوگئے،مغربی کنارے سےمزید دس نوجوانوں کو گرفتارکرلیا گیا۔  ","world"
"427","بہاریوں پر 1971 میں ڈھائے جانے والے مظالم کی داستان","https://urdu.samaa.tv/2087324828","خطے میں ہمیشہ سے دہشتگردی کو پھیلانے اور دہشتگرد تنظیم کی پشت پناہی میں بھارتی کردار کسی سےڈھکا چھپانہیں،1971ءمیں بھارت نے مکتی باہنی جیسی دہشتگرد تنظیم کومحب وطن پاکستانیوں کے خلاف حملوں میں استعمال کیا۔ دہشتگردمکتی باہنی نےنہتےمعصوم لوگوں خصوصاً بہاری کمیونٹی کےمحب وطن پاکستانیوں پر وہ مظالم ڈھائےجس کی مثال نہیں ملتی،بہاری کمیونٹی سےتعلق رکھنےوالےمحمد علاؤ الدین بھی ان متاثرہ پاکستانیوں میں سے ہیں جنہوں نے پاکستان کی عزت و عظمت کیلئے اپنا سب کچھ لٹا دیا۔ علاؤ الدین اپنی آب بیتی سناتےہوئےکہتے ہیں کہ دہشتگرد مکتی باہنی نے پورے ملک میں آگ لگا دی تھی ،ہم بے بہت مشکل سے اپنےلوگوں کی حفاظت کی چٹاگانگ کےمناظر بےحد دردناک تھے، 45 ڈرمز میں سر کٹی لاشیں ہم نے خود جمع کیں۔ ''کئی لاشیں سڑک پرموجود تھی جن کو ہم نے دفنایا،جب پاکستانی آرمی آئی تو انہیں آنے نہیں دے رہے تھے تو ہم نے کسی نہ کسی طرح انہیں اپنے گھروں میں چھپایا'''پھر 1971 میں ٹکہ خان صاحب آئے اور ہمیں کہا کہ آپ لوگ فوج میں بھرتی ہو جائیں، آپ سب نے ہمارا بہت ساتھ دیا ہے اس لیے آپ لوگوں کو باہر نکلنا چاہیے۔ ''ٹکہ خان صاحب نےہمیں فوج میں بھرتی کرلیا اور ہمیں 3 مہینےکی مختصر ٹریننگ دی''اندرونی حالات تو بہت خراب تھے،مکتی باہنی،شانتی باہنی اورلال باہنیوں نےاپنی فوج بنائی ہوئی تھی اور ایک طرف سے یہ ہم پر حملہ کرتے تھے تو دوسری طرف سے ہندوستان''لیکن ہم نے ہار نہیں مانی، ہم نے سوچا مرنا تو ہے ہی تو کیوں نہ اپنے ملک کے لیے جان دیں'۔ ''یہ ہندوستانی لوگ جو پروپیگنڈا کرتےہیں وہ سب جھوٹ،ابھی بھی ہمارے 6 سے 7 لاکھ افراد وہاں پھنسے ہوئے ہیں اور آج بھی وہ پاکستان کا جھنڈا لگائے بیٹھے ہیں۔ ","world"
"428","ہرینی امر سوریا ایک بار پھر سری لنکا کی وزیر اعظم مقرر","https://urdu.samaa.tv/2087324826","ہرینی امر سوریا کو ایک بار پھر سری لنکا کی وزیر اعظم مقرر کر دیا گیا۔ رپورٹس کے مطابق سری لنکا کے نو منتخب صدر انورا کمارا ڈسانائیکے نے ہرینی امر سوریا کو دوبارہ وزیر اعظم مقرر کر دیا ہے۔ صدر انورا کمارا ڈسانائیکے نے وزارت خارجہ کا قلم دان اپنے پاس رکھتے ہوئے وجیتا ہیراتھ کو وزارت خارجہ کا قلم دان دوبارہ سونپ دیا ہے۔ سری لنکن الیکشن کمیشن کے مطابق انورا کمارا ڈسانائیکے کے مارکسسٹ جھکاؤ رکھنے والے نیشنل پیپلز پاور اتحاد نے تقریباً 62 فیصد یا 70 لاکھ ووٹ حاصل کیے اور 196 نشستوں میں سے 159 نشستیں حاصل کی تھیں۔ پارلیمان کی 225 نشستوں کے لیے 8 ہزار 800 امیدواروں نے انتخابی عمل میں حصہ لیا تھا۔","world"
"429","بھارتی دارالحکومت نئی دلی میں فضائی آلودگی کا نیا ریکارڈ بن گیا","https://urdu.samaa.tv/2087324816","بھارتی دارالحکومت نئی دلی میں فضائی آلودگی کا نیا ریکارڈ بن گیا۔ ایئر کوالٹی انڈکس ایک ہزار اکیاسی تک پہنچ گیا۔ یہ رواں سال نئی دلی میں فضائی آلودگی کی بلند ترین سطح ہے،نئی دلی اورچندیگڑھ میں حد نگاہ سو میٹر رہ گئی،ہوا کی رفتار سست ہونے سے سموگ کی صورتحال برقرار رہنے کا امکان ہے۔ سیٹلائٹ مانیٹرز نے چوبیس گھنٹے کےدوران بھارت میں ایک ہزارتین سوچونتیس مقامات پربھوسے کو آگ لگانے کےواقعات کی نشاندہی کی۔ماہرین کےمطابق فضائی آلودگی میں چالیس فیصد چاؤل کے کھیتوں سےاٹھنے والے دھویں کا حصہ ہے۔ ","world"
"430","اسرائیلی فوج نے غزہ میں غیر اعلانیہ طور پر اپنی شکست تسلیم کرلی","https://urdu.samaa.tv/2087324814","اسرائیلی فوج نے غزہ میں غیر اعلانیہ طور پر اپنی شکست تسلیم کرلی۔ اسرائیلی میڈیا کےمطابق نیتن یایو کی سربراہی میں اعلیٰ سطح اجلاس میں صیہونی فوج نے غزہ میں جنگ بندی کو قیدیوں کی رہائی کا واحد حل قراردیا۔ اسرائیلی میڈیا کےمطابق موساد کے سربراہ نے کابینہ ارکان کو بتایا کہ یحییٰ سنوار کی شہادت کے باوجود حماس کاموقف تبدیل نہیں ہوا،حماس سے لڑ کر اپنے قیدیوں کو رہا کرانا اب ممکن نہیں رہا۔ انہیں بچانا ہےتو اپنے موقف میں تبدیلی لانا ہوگی۔ موساد چیف نےکہا کہ قیدیوں کی رہائی کا اب جنگ بندی اور غزہ سے انخلا ہی واحد حل رہ گیا ہے۔","world"
"431","صدر بائیڈن نے جاتے جاتے یوکرین کے حق میں بڑا فیصلہ کرلیا","https://urdu.samaa.tv/2087324813","صدر بائیڈن نے جاتے جاتے یوکرین کے حق میں بڑا فیصلہ کرلیا۔ امریکی میڈیا کےمطابق صدربائیڈن نےیوکرین کوروس کےخلاف لانگ رینج میزائل استعمال کرنےکی اجازت دےدی ہے، آنے والے دنوں میں یوکرینی فوج روس کے اندر تک میزائل حملے شروع کرے گا۔ ماضی میں صدرزیلنسکی کی بارباردرخواست کے باوجود امریکا روس کےخلاف دورمارمیزائلوں کے استعمال کی اجازت دینےسے کتراتا رہا ہے، یوکرین کے علاقے سمی میں روسی میزائل حملےمیں دو بچوں سمیت دس افراد ہلاک ہوگئے۔ ","world"
"432","بھارتی ریاست منی پور میں ایک بار پھر پرتشدد ہنگامے پھوٹ پڑے","https://urdu.samaa.tv/2087324794","بھارتی ریاست منی پورمیں ایک بارپھر پرتشدد ہنگامے پھوٹ پڑے، پرتشدد مظاہرین نےدو ریاستی وزرا اور تین اراکین پارلیمنٹ کے گھروں کو آگ لگا دی۔ بھارتی فوج کےہاتھوں کوکی قبائل کےدس نوجوانوں کی ہلاکت کےبعدجوابی کارروائی میں تین ہندوخواتین ماری گئیں، علاقےمیں موبائل اور انٹرنیٹ سروس بند حساس علاقوں میں فوج تعینات کردی گئی۔ اپوزیشن جماعت کانگریس کاکہنا ہےکہ خانہ جنگی کو ایک سال سےزائدعرصہ گزرگیا،وزیراعظم نریندر مودی نےایک باربھی ریاست کادورہ نہیں کیا،آج بھی ملک کوجلتا ہوا چھوڑکرغیرملکی دورے پر روانہ ہو گئے۔","world"
"433","نیوزی لینڈ; آکلینڈ میں خالصتان کی آزادی کیلئے منعقد ریفرنڈم میں ووٹنگ کا عمل مکمل","https://urdu.samaa.tv/2087324787","نیوزی لینڈکے شہر آکلینڈ میں خالصتان کی آزادی کیلئےمنعقد ریفرنڈم میں ووٹنگ کا عمل مکمل ہوگیا۔ ووٹنگ کا عمل شروع ہونے سے پہلے ہی لوگوں کی طویل قطاریں لگ گئیں تھی جس کے سبب  ریفرنڈم کے مقررہ وقت میں ایک گھنٹے کا اضافہ کرنا پڑا،خالصتان ریفرنڈم میں شرکت کیلئے دیگر شہروں سے بھی سکھ کمیونٹی کی بڑی تعداد آکلینڈ پہنچی تھی۔ ووٹنگ شروع ہونےسے پیلےدعائیہ تقریب،خالصتان کے قیام کیلئے دعائیں اور شہدا کو خراج عقیدت پیش کیا گیا،ووٹ ڈالنے کیلئے آئے افراد کی خالصتان کے حق اور بھارت کے خلاف نعرے بازی کی گئی۔ ووٹ ڈالنے والوں میں ہر عمر کے افراد شامل، خواتین اور معمر افراد نے بھی قطار میں کھڑے باری کا انتظار کیا۔","world"
"434","بھارت اوردہشتگردتنظیم مکتی باہنی کی مشرقی پاکستان میں دہشتگردانہ کارروائیاں  ''آپریشن جیک پاٹ''","https://urdu.samaa.tv/2087324784","بھارت اور دہشتگرد تنظیم مکتی باہنی کی مشرقی پاکستان میں دہشتگردانہ کارروائیاں ''آپریشن جیک پاٹ'' تاریخی طور پر بھارت ہمیشہ سے خطے میں دہشتگرد ی کے فروغ میں اہم کردار ادا کرتا رہا ہے۔ 1971ء کی پاک بھارت جنگ سےپہلےبھارت نےاپنی دہشتگردانہ پالیسی کو اپناتے ہوئےمشرقی پاکستان میں خون کی ہولی کھیلی،درحقیقت بھارت نے 1965کی پاک بھارت جنگ میں شکست کےبعد مکتی باہنی جیسی دہشتگرد تنظیم کو پاکستان کیخلاف کھڑا کردیا۔ اس جنگ کےپیچھےجہاں بہت سےعوامل کارفرماہیں وہیں سب سے اہم اور فیصلہ کن مرحلہ دبھارت اور دہشتگرد مکتی باہنی کی جانب سےپاکستان کےخلاف طویل دہشتگردی کی جنگ کی صورت میں نظر آیا۔ فروری 1971 سےبھارت نےمشرقی پاکستان میں دہشتگردی کا آغازکردیا،بھارت نے15اگست1971کو دہشتگردی کےہولناک منصوبےکو عملی جامہ پہناتے ہوئے نام نہاد''آپریشن جیک پاٹ'' کا آغاز کیا۔ بھارتی وزیراعظم اندرا گاندھی نےبھارتی بارڈرسیکورٹی فورس (بی ایس ایف)کو ہدایت کی کہ وہ مکتی باہنی کےدہشتگردوں کو پناہ اور تربیت فراہم کریں۔ دہشتگردی کی اس کارروائی کا مقصد بڑی تعدادمیں تربیت یافتہ مکتی باہنی کے دہشتگردوں کو مشرقی پاکستان کے اندر بھیج کرمعصوم محب پاکستانی کو شہید کیا،اس دہشتگردانہ کارروائی کو ''آپریشن جیک پاٹ''کا نام دیا گیا۔","world"
"435","صیہونی فوج کی غزہ سٹی میں اسکول پر بمباری،10 فلسطینی شہید","https://urdu.samaa.tv/2087324779","غزہ میں ایک اور اسکول اسرائیلی فوج کا ہدف بن گیا،صیہونی فوج نےغزہ سٹی میں پناہ گزینوں کے زیر استعمال اسکول پربمباری کردی،حملے میں دس فلسطینی شہید ہوگئے، 24 گھنٹے میں مزید 41 شہادتیں ہوئیں۔ دوسری جانب مغربی کنارےمیں غیرقانونی یہودی آبادکاروں نےفلسطینی بستی پرحملہ کردیا، گاڑیوں اور دیگراملاک کو آگ لگادی،مصرمیں فرانسیسی سفیر نےرفح بارڈرکادورہ کیا اورجنگ بندی مذاکرات میں تیزی لانےکامطالبہ کیا۔ تل ابیب میں ہزاروں اسرائیلی شہریوں نےنیتن یاہو سے قیدیوں کی رہائی کےلیےجنگ بندی معاہدہ کرنے یا استعفیٰ دینے کا مطالبہ کردیا۔","world"
"436","پیرو؛ چینی صدر شی جن پنگ اور امریکی صدرجوبائیڈن کے درمیان دو گھنٹے کی طویل ملاقات","https://urdu.samaa.tv/2087324778","پیرو میں ایشیا پیسفک اکانومک کو آپریشن فورم کے دوران چین کے صدر شی جن پنگ اور امریکی صدر جو بائیڈن کے درمیان دو گھنٹے طویل ملاقات ہوئی۔ غیرملکی میڈیا کےمطابق ملاقات میں دو طرفتہ تجارت کے علاوہ تائیوان اور روس کے معاملات پر تبادلہ خیال کیا گیا،چینی صدر نےکہا کہ وہ اگلےصدرڈونلڈ ٹرمپ کےساتھ بھی دو طرفہ تعلقات معمول کے مطابق آگے بڑھانے کے خواہاں ہیں۔ صدر بائیڈن نے کہا کہ کئی امور پر وہ صدر شی کے ساتھ متفق نہیں ہیں لیکن دونوں رہنما جب بھی ملے بے باکی سے گفتگو کی۔","world"
"437","مقبوضہ کشمیر فرقہ وارانہ بھائی چارے کی شاندار تاریخ کا حامل ہے، میر واعظ","https://urdu.samaa.tv/2087324749","حریت رہنما میرواعظ عمر فاروق نے کہا ہےکہ مقبوضہ کشمیرفرقہ وارانہ بھائی چارے کی شاندار تاریخ کا حامل ہے،یہاں مسلمانوں اور اقلیتی برادری کے مابین اعتماد و احترام کی فضا قائم رہی ہے۔ سرینگر کی تاریخی جامع مسجد میں نماز جمعہ کے اجتماع سے خطاب کے دوران میرواعظ عمر فاروق نے  کہاکشمیر کی سکھ برادری انتہائی مشکل حالات میں مسلمانوں  کے ساتھ کندھے سے کندھا ملا کر کھڑی ہے۔ سکھوں نےچھٹی سنگھ پورہ کے المناک واقعے کے وقت بھی مسلمانوں کے ساتھ  بھائی چارے کو نبھایا۔  سکھ برادر ی کو ان کے مذہبی تہوار گرو پورب کی مبارک باد پیش کرتا ہوں۔ دوسری جانب بھارتی فورسز کےاہلکاروں کی مسلسل محاصرے اورتلاشی کی کارروائیاں جاری ہیں،اہلکار گھروں پرچھاپوں کےدوران نہتےکشمیریوں کو ہراساں کرتےہیں،بھارتی فوجی گھر یلوسامان اورقیمتی اشیاء کی لوٹ مارمیں ملوث ہیں،بھارتی فوجی چھاپوں کےدوران نہتےکشمیریوں کوخوف ودہشت کانشانہ بنا رہےہیں،کشمیریوں کو بھارتی فوج اور پولیس کے مخبر بننے پرمجبور کیا جاتا ہے۔ ","world"
"438","بھارت؛جھانسی میں اسپتال کے آئی سی یو میں آتشزگی، 10 نومولود بچے جاں بحق","https://urdu.samaa.tv/2087324739","بھارت کے شہر جھانسی میں اسپتال کے آئی سی یو میں آگ لگنے سے دس نومولود بچے جان سے چلے گئے۔ بھارتی میڈیا کےمطابق واقعہ جھانسی کے لکشمی بائی میڈیکل کالج اسپتال میں پیش آیا۔ حکام کا کہنا ہے کہ آتشزدگی آکسیجن کنٹینر روم میں شارٹ سرکٹ سے ہوئی۔ آئی سی یو میں چوون بچے موجود تھے۔ ریسکیو اہلکاروں نے چوالیس بچوں کو زندہ بچا لیا،مقامی میڈیا کے مطابق کئی نومولود بچوں کو زخم بھی آئے ہیں،حکام نے واقعے کی تحقیقات شروع کردی۔ دوسری جانب بھارتی وزیراعظم نریندر مودی کی جانب سے لواحقین کیلئے 2 لاکھ روپے امداد کا اعلان کیا گیا ہے۔","world"
"439","پیرو میں ایشیا پیسیفک اکانومک کا آرڈی نیشن سمٹ کا آغاز ہوگیا","https://urdu.samaa.tv/2087324736","پیرو میں ایشیا پیسیفک اکانومک کاآرڈی نیشن سمٹ کا آغاز ہوگیا۔ سمٹ میں امریکی صدرجو بائیڈن چینی صدر شی جن پنگ اور دیگر عالمی رہنما شریک ہیں۔صدر بائیڈن نےجنوبی کورئین ہم منصب اور جاپانی وزیر اعظم سے ملاقاتیں کی اور دو طرف امور پر تبادلہ خیال کیا۔ صدر شی جن پنگ نے پیرو میں چینی سرمایہ کاری سے بننے والی بندرگاہ کا افتتاح کیا۔عالمی رہنماؤں کے اعزاز میں گالا ڈنر کا اہتمام کیا گیا جس میں پیرو کا ثقافتی رنگ چھایا رہا۔ ","world"
"440","منی پور میں نہتی عوام کے انکاؤنٹر کے عمل میں تیزی، مودی سرکارخاموش تماشائی","https://urdu.samaa.tv/2087324707","بی جے پی حکومت کی بے حسی کے باعث منی پور میں نسلی فسادات عروج پر  ہیں۔ بھارتی فوجی اہلکاروں کی جانب سےمنی پور میں نہتی عوام کے انکاؤنٹر کےعمل میں تیزی آگئی،بھارتی میڈیا کےمطابق منی پور میں آتش زنی اورکرفیو سے بد امنی کا نیا سلسلہ شروع ہوگیا۔ میتی قبیلے کےزیر تسلط بشنو پورضلع میں مشتبہ عسکریت پسندوں کی جانب سے مزدوروں پرحملہ کردیا گیا،فسادات کی وجہ سےکوکی قبیلے کے زیر تسلط علاقے میں سکول، کالج اور ٹرانسپورٹ مکمل طور پر بند ہیں۔ تشددکی اس لہر سےتقریباً 6 ہزار سےزائد افراد اپنےگھروں سے بےگھر ہوگئے،یورپی پارلیمان میں منی پور فسادات پر اجلاس کے باوجود بھارت کی جانب سے مکمل خاموشی ہے۔    ","world"
"441","مشرقی پاکستان میں بھارت کے تیار کردہ مکتی باہنی کا  1971کی جنگ میں کردار","https://urdu.samaa.tv/2087324705","1965 ء کی جنگ میں پاک فوج کے ہاتھوں عبرتناک شکست کے بعد بھارت نے اپنی حکمت عملی کو تبدیل کرتے ہوئے سیاسی فوجی حکمت عملی کو اپنایا تاکہ پاکستان کو تقسیم کردیا جائے بھارت نے نوجوان بنگالیوں کی ذہن سازی کر کے انھیں مغربی پاکستان کیخلاف اُکسانا شروع کردیا،مکتی باہنی جیسی دہشتگرد تنظیم کا قیام عمل میں لایاگیا جنہیں بھارتی خفیہ ایجنسی''  را'' کی مکمل سرپرستی حاصل تھی۔ مکتی باہنی کےدہشتگردوں نےپاکستان آرمی اورمحب وطن بنگالیوں کا اتحاد توڑنے اورپاکستان کو کمزور کرنے کے لئے را کےترتیب دیےہوئےمنصوبے پر عمل پیرا ہوتے ہوئےلاکھوں محب وطن پاکستانیوں کو شہید کیا۔ مکتی باہنی کی ان سفاکانہ کاروائیوں کا الزام پاکستان آرمی پر انسانی حقوق کی خلاف ورزیوں کی صورت میں لگایا جا تا ہے۔ مکتی باہنی میں شامل بڑی تعداد ہندو بنگالیوں کی تھی جنہوں نے بھارت کی مسلم دشمن سوچ کو پروان چڑھاتے ہوئے مشرقی پاکستان میں لاتعداد مسلمانوں کو شہید کیا۔ مکتی باہنی کی تشکیل اور 1971ء کی جنگ میں گوریلا کاروائیوں کے پیچھے بھارتی حکومت کی جانب سے مکتی باہنی کے دہشتگردوں کو مکمل فوجی اور انٹیلی جنس مدد فراہم کرنے کی تاریخی حقیقت کسی سے ڈھکی چھپی نہیں اس مقصد کے لئے بھارتی فوج کی ایسٹرن کمانڈ کولکتہ میں رمیشورناتھ کاؤ کی زیر نگرانی کنٹرول ہیڈ کوارٹرز قائم کیا گیا مکتی باہنی کے دہشتگردوں کی ٹریننگ کیلئے 6 مختلف ٹریننگ سنٹرز تشکیل دیئے گئے  اور ہر ٹریننگ سنٹر بھارتی بریگیڈئر کے زیر کمان تھا ''مورتی کیمپ''بھارت کے علاقے مغربی بنگال میں قائم تھا جو بریگیڈئر جوشی کی زیر نگرانی تھا''رائے گنج'' بھی مغربی بنگال میں قائم تھا جو بریگیڈئر پریم سنگھ کی زیرنگرانی کام کرتا تھا ''چا کولیا ٹریننگ کیمپ'' بھارتی ریاست بہار میں قائم تھا جو بریگیڈئر این اے نائیک کی زیر نگرانی تھا ''دیب تمور''  ا بھارت کے علاقے ترئی پورہ میں قائم تھا جو بریگیڈئر شاہ بیگ سنگھ کی زیر نگرانی کام کرتا تھا،''ماسیپور''  بھارتی ریاست آسام میں قائم تھا جو بریگیڈئربی واڈیا کی زیرنگرانی کام کرتا تھا ان میں تمام 6کیمپوں میں  تقریباً  ایک لاکھ کے قریب مکتی باہنی کے دہشتگردوں کو تربیت فراہم کی گئی۔اس کے علاوہ 800 مکتی باہنی کے افسران کو باقاعدہ طور پر  ''انڈین ملٹری اکیڈمی دہرہ دون''  میں تربیت فراہم کی گئی۔ اس کے ساتھ ساتھ 600 مکتی باہنی کے دہشتگردوں کو مشرقی پاکستان کی مختلف بندرگاہوں پر حملے کا ٹاسک بھی دیا گیا بھارتی فوج کے حاضر سروس افسران سول کپڑوں میں ان مکتی باہنی دہشتگردوں کے ساتھ آپریشنز میں شریک رہتے اور انہیں ہدایات دیتے مکتی باہنی کے دہشتگردوں کے ان حملوں کے نتیجے میں مشرقی و مغربی پاکستان کے ہزاروں بے گناہ مرد، عورتیں اور بچے  شہید ہوئے۔","world"
"442","رواں سال کا آخری سپر مون ہفتے اور اتوار کی درمیانی رات کو دیکھا جاسکے گا","https://urdu.samaa.tv/2087324702","رواں سال کا آخری سپر مون ہفتے اور اتوار کی درمیانی رات شہاب ثاقب کی بارش کے ساتھ یادگار منظر پیش کرے گا۔ امریکن میٹیورسوسائٹی کےمطابق ہفتے کی رات دو بج کر انتیس منٹ پر چاند اپنے جوبن پر ہوگا۔ اس دوران چاند زمین سے دو لاکھ پچیس ہزار میل کی دوری پر ہوگا۔ رپورٹ کے مطابق سپر مون کے دوران شہاب ثاقب بھی کثیر تعداد میں گریں گے جس سے سپر مون کا نظارہ یادگار ہونے کا امکان ہے۔  ","world"
"443","سری لنکن صدر انورا کمارا ڈسانائیکے کی پارٹی کو پارلیمنٹ میں بھی اکثریت مل گئی","https://urdu.samaa.tv/2087324701","سری لنکا کے صدر انورا کمارا ڈسانائیکے کی پارٹی کو پارلیمنٹ میں بھی اکثریت حاصل ہوگئی۔ قبل ازوقت انتخابات میں نیشنل پیپلزپاورکو 196میں سے 137نشستیں ملیں،گزشتہ پارلیمنٹ میں حکمران اتحاد این پی پی کے پاس صرف تین نشستیں تھیں،مقامی میڈیا کےمطابق مخصوص نشستوں کی تقسیم کے بعد دوسو پچیس ارکان کےایوان میں نیشنل پیپلز پاورکو ڈیڑھ سو سےزائد نشستیں مل سکتی ہیں۔ صدرانورا کمارا ڈسانائیکے نےصدر منتخب ہونے کےبعد پارلیمنٹ میں نیامینڈیٹ حاصل کرنے کے لیے قبل از وقت انتخابات کا اعلان کیا تھا۔  ","world"
"444","کھیل ملکوں کو جوڑنے کا ذریعہ ہوتے ہیں، نائب ترجمان امریکی محکمہ خارجہ","https://urdu.samaa.tv/2087324694","نائب ترجمان امریکی محکمہ خارجہ ویدانت پٹیل نےکہا کہ امریکا کھیلوں کی سفارتکاری کو ترجیح دیتا ہے۔ ویدانت پٹیل نےپریس بریفنگ میں کہا کھیل ملکوں کو جوڑنےکا ذریعہ ہوتے ہیں ،پبلک ڈپلومیسی نےکھیلوں کے رابطےکی ہمیشہ حمایت کی،اسپورٹس بہت سارے لوگوں کو آپس میں ملاتا ہے، یہ لوگوں اور ملکوں کو جوڑنے کا اہم ذریعہ ہے، اسپورٹس موجودہ انتظامیہ کی ترجیحات میں شامل ہیں، پاکستان اور بھارت دونوں باہمی تعلقات پربات کر سکتےہیں۔ انہوں نے 9 نومبر کو بلوچستان میں دہشت گردحملےکی مذمت کرتے ہوئےکہا کہ دہشت گرد حملے میں جاں بحق افراد کے اہل خانہ سے تعزیت کرتے ہیں،دہشتگردی کے خلاف جنگ میں پاکستان ہماراشراکت دار ہے، اس کیخلاف خلاف جنگ میں پاکستان کے ساتھ شانہ بشانہ کھڑے ہیں۔","world"
"445","غزہ سٹی میں پناہ گزین اسکول پر بمباری، 4 افراد شہید","https://urdu.samaa.tv/2087324693","اسرائیل کی غزہ میں درندگی نہ رک سکی،صہیونی فورسز کی جانب سے غزہ کے شمالی اور جنوبی علاقوں پر حملے میں غزہ سٹی کے اسکول میں پناہ لیےسیکٹروں افراد پر بمباری کی گئی ،جس میں چارافراد شہید  متعدد زخمی ہوگئے۔ فلسطینی وزارت صحت کے مطابق چوبیس گھنٹوں کے دوران چوبیس افراد شہید اور ایک سو بارہ زخمی ہوئے، شہادتوں کی مجموعی تعداد 43ہزار 736  ہوگئی ۔۔ ہیومن رائٹس واچ کی جانب سے غزہ کی صورتحال پرتشویش کا اظہار کیاگیا ہے، اور عالمی برادری سے اسرائیلی مظالم بند کرانے کی اپیل کی ہے۔ ","world"
"446","ڈونلڈ ٹرمپ کے مشیر ایلون مسک کی اقوام متحدہ میں ایرانی مندوب سے ملاقات","https://urdu.samaa.tv/2087324692","نئی امریکی حکومت  اور ایران کے درمیان برف پگھلنے لگی،نومنتخب صدرڈونلڈ ٹرمپ کےمشیرایلون مسک کی اقوام متحدہ میں ایرانی مندوب سے ملاقات ہوئی ہے۔ نومنتخب صدر ڈونلڈ ٹرمپ کے مشیرایلون مسک اور ایرانی مندوب امیر سعید ایروانی کی ملاقات میں امریکا ایران کشیدگی ختم کرنے پرگفتگو ہوئی،ملاقات کےدوران ایرانی مندوب نے ایران سے پابندیاں اٹھانے کا مطالبہ کیا۔ امیرسعید ایروانی نے ایلون مسک کو ایران میں کاروباری سرگرمیوں کی بھی دعوت دی،امریکی اخبارکے مطابق ملاقات ایک گھنٹے سے زائد جاری رہی۔ ","world"
"447","منی پور میں بھارتی فورسز کےجعلی مقابلوں کے باعث کشیدگی عروج پر","https://urdu.samaa.tv/2087324668","منی پور میں بھارتی فورسز کےجعلی مقابلوں کے باعث کشیدگی عروج پر ہے۔ منی پورمیں عیسائیوں اور اقلیتوں کے خلاف نسل کشی جاری ہے،جیریبام سے تین بچوں اور تین خواتین لاپتہ ہیں،دو بوڑھے افراد کی تشدد شدہ لاشیں ملبے سے برآمد ہوئی ہیں۔ پولیس کے ہاتھوں 10 کوکی عیسائیوں کی ہلاکت کے بعد کرفیو نافذ ہے،پولیس نے الزام عائد کیا ہے کہ یہ افراد شراندازی میں ملوث ہیں۔ ""11 نومبر کو جعلی مقابلوں میں مارے جانے والے عسکریت پسند نہیں بلکہ ہمارے گائوں کے رضاکار تھے"" کوکی اکثریتی اضلاع میں ہڑتال کی کال دی۔ کوکی قبائل کا کہنا ہے کہ بھارتی فوج نے گاؤں کو لوٹنے اور جلانے میں مدد فرائم کی،احتجاج اس وقت تک جاری رہے گا جب تک بھارتی پولیس سرعام معافی نہیں مانگتی۔ ","world"
"448","ڈونلڈ ٹرمپ نے فاکس نیوز کے میزبان پیٹ ہیگستھ کو وزیر دفاع نامزد کردیا","https://urdu.samaa.tv/2087324627","امریکہ کے نومنتخب صدر ڈونلڈ ٹرمپ نے فاکس نیوز کے میزبان، مصنف اور سابق فوجی پیٹ ہیگستھ کو وزیر دفاع نامزد کردیا۔ برطانوی نشریاتی ادارے کی رپورٹ کے مطابق افغانستان اور عراق میں بطور فوجی خدمات انجام دینے والے 44 سالہ ہیگستھ اپنے پہلے سیاسی کردار میں امریکی وزیر دفاع کے فرائض سرانجام دیں گے۔ ہیگستھ کی نامزدگی کا اعلان کرتے ہوئے ڈونلڈ ٹرمپ نے انہیں اپنے سلوگن ’ امریکا فرسٹ ‘ پر یقین رکھنے والا سچا اور ذہین انسان قرار دیا۔ گزشتہ ہفتے کے صدارتی انتخابات میں کامیابی کے بعد ٹرمپ اپنی انتظامیہ کی تشکیل میں مصروف ہیں اور ہیگستھ کی نامزدگی  سیکیورٹی تقرریوں میں سے ایک ہے جن میں سنٹرل انٹیلی جنس ایجنسی (سی آئی اے) کے سربراہ کے لیے جان ریٹکلف کا انتخاب بھی شامل ہے۔ پیٹ ہیگستھ کون ہیں ؟ 44 سالہ پیٹ ہیگستھ مینیسوٹا کے شہر مینیپولس میں پیدا ہوئے اور انہوں نے حالیہ برسوں میں ایک قدامت پسند مبصر کے طور پر کام کیا۔ انہوں نے فاکس نیوز پر مختلف پروگرامز کی میزبانی کی جہاں منگل کو ان کو آخری دن تھا۔ امریکی میڈیا رپورٹس کے مطابق ہیگستھ نے ڈونلڈ ٹرمپ کی پہلی صدارت کے دوران جنگی جرائم کے الزامات کا سامنا کرنے والے فوجیوں کی معافی کے لیے کامیابی سے لابنگ بھی کی۔","world"
"449","منی پور؛پولیس کے ہاتھوں 10 کوکی عیسائیوں کی ہلاکت کے بعد کرفیو نافذ","https://urdu.samaa.tv/2087324610","مودی کے تیسرے دور اقتدار میں بھی بھارت کی اقلیتوں پر ظلم و ستم میں کوئی کمی نہیں آسکی ہے بھارت کےدیگرعلاقوں کی طرح منی پورمیں جاری فسادات اور پرتشدد واقعات کےباعث سینکڑوں افراد ہلاک ہو چکے ہیں،حال ہی میں منی پور کےجیریبام ضلع میں پولیس کے ہاتھوں 10 کوکی عیسائیوں کی ہلاکت کے بعد کرفیو نافذ کر دیا گیا،کوکی عیسائیوں نے جعلی پولیس مقابلوں میں ہلاکتوں پر شدید غم و غصے کا اظہارکیا۔ کوکی زو کونسل نے دعوی ٰکیا کہ ہمارے 10 ارکان کو سی آر پی ایف اہلکاروں نے جعلی پولیس مقابلے میں ہلاک کیا۔ ان ہلاکتوں کےردعمل کے طور پر قبائلی گروپ نے پورے منی پور میں گزشہ روز صبح 5 بجے سے شام 6 بجےتک بند کرنے کا اعلان کیا۔ قبائلی گروپ کا کہنا ہے کہ جن افرادکو ہلاک کیا گیا وہ غیر مسلح تھے جبکہ پولیس کی جانب سے ان کو حملہ آور ثابت کرنا جھوٹ ہے،دوسری جانب مقامی حکام کے مطابق پولیس سٹیشن کے احاطے میں قائم کوکی ریلیف کیمپ سے بھی 5 افراد لاپتہ ہیں،ان لاپتہ افراد کو دوران حراست ہلاک کردیا گیا ہے، مذکورہ بالا واقعات نے ریاست منی پور میں جاری فسادات اور پرتشدد واقعات کو مزید بڑھا دیا گیا، قبائلی رہنما اس طرح کے مظالم کے بعد اپنے لئے ایک علیحدہ ریاست کے قیام کا مطالبہ کر رہے ہیں مودی سرکار کی پرتشدد پالیسیوں کے باعث منی پور میں جاری فسادات سے انسانی جانیں ضائع ہو رہی ہیں۔","world"
"450","ارب پتی ایلون مسک کو بھی امریکی حکومت میں اہم عہدہ مل گیا","https://urdu.samaa.tv/2087324593","نو منتخب امریکی صدر اپنی ٹیم تشکیل دینے میں مصروف ہیں،ڈونلڈ ٹرمپ نے ارب پتی ایلون مسک کو بھی اہم عہدے سے نواز دیا۔ نومنتخب امریکی صدر ڈونلڈ ٹرمپ نے اپنی کابینہ کے لیےکئی نئے چہرے چن لیے،ایلون مسک اور راما سوامی محکمہ حکومتی کارکردگی کے سربراہ ہونگے،اپنے بیان میں ایلون مسک نے تمام سرکاری اخراجات کی تفصیل آن لائن پبلک کرنے کا اعلان کیا،کہا کہ ہم ڈیموکریسی کے لیے نہیں بیوروکریسی کے لیے خطرہ ہیں۔ دوسری جانب ڈونلڈ ٹرمپ نے پیٹ ہیگستھ وزیر دفاع اور مائیک والٹز قومی سلامتی کےمشیر کی ذمہ داری سونپی،اس کے علاوہ اسٹیو وٹکوف کو مشرق وسطیٰ کے لیے ایلچی کی ذمہ داری دی،۔ ","world"
"451","سری نگر؛ سی آر پی ایف کے سپاہی نے خود کو گولی مار کر خودکشی کر لی","https://urdu.samaa.tv/2087324558","سری نگر  کے علاقے شیو پورہ میں سی آر پی ایف کے سپاہی  نے خود کو گولی مار کر خودکشی کر لی۔ بھارتی افواج میں خود کشی کا بڑھتا رجحان کم نہ ہوسکا،بھارتی میڈیا کے مطابق  61 بٹالین سے تعلق رکھنے والے نرمل پال سنگھ نے اپنی سروس رائیفل  سے یہ انتہائی قدم اٹھایا۔ بھارتی میڈیا کے مطابق سابق فوجی افسران اس تشویش ناک صورت حال کی وجہ کمزور قیادت اور سینئر افسران کے نازیبا رویے کو دیتے ہیں۔  مودی کےجنگی جنون اورانتہاپسند سوچ کےباعث بھارتی فوج کے اہلکار خودکشیاں کرنے پرمجبور ہو چکے ہیں، گزشتہ 5 سالوں میں 800 سےزائد بھارتی جوانوں نےبالا افسران کے رویے سےتنگ آکرخودکشی کی، بھارتی افواج میں خودکشی کا تناسب کشمیرمیں تعینات فوجیوں میں سب سے زیادہ ہے۔","world"
"452","بھارتی ریاست ناگالینڈ معاشی، سماجی اور سیاسی بحران کا شکار","https://urdu.samaa.tv/2087324549","مودی حکومت کی ہندوتوا پالیسیوں کے باعث ناگالینڈ میں سیاسی و معاشی بدحالی میں دھکیل دیا۔ بھارت میں ہندوتوا نظریے نےایسا ماحول پیدا کردیا ہےکہ جہاں مذہبی و لسانی اقلیتیں مشکلات میں گھری ہیں،اورناگا لینڈ بھی اسی عدم استحکام کا شکار ہے،شمال مشرقی بھارت میں واقع ناگا لینڈ کی سرحدیں بنگلہ دیش،میانمار، بھوٹان،چین اور نیپال سے ملتی ہیں، اور یہاں کی تقریباً اٹھاسی فیصد  آبادی عیسائیت سے وابستہ ہے۔ مودی حکومت نےاقلیت مخالف پالیسیوں کےتحت ناگا لینڈ کو نظرانداز کیا، جس کے باعث یہ ریاست معاشی و سماجی تنزلی کا شکار ہو چکی ہے،اقوام متحدہ کے ترقیاتی پروگرام کے مطابق ناگا لینڈ کا انسانی ترقی کااشاریہ محض اعشاریہ چھ فیصد ہےاوراس کی سالانہ اقتصادی ترقی کی شرح صرف تین اعشاریہ دو پانچ فیصد ہے جو قومی اوسط سات فیصد سے کم ہے۔ دیہی انفراسٹرکچر کی کمی، صحت کی ناکافی سہولتیں، اور تعلیمی اداروں میں ڈراپ آؤٹ کی چالیس فیصد شرح نے حالات مزید خراب کر دیے ہیں۔ ","world"
"453","خانہ کعبہ کی حدود حطیم میں نوافل ادائیگی کیلئے اوقات مقرر","https://urdu.samaa.tv/2087324548","مکہ مکرمہ میں کعبۃ اللّٰہ کی حدود حطیم میں نوافل ادائیگی کیلئے اوقات مقرر کردیے گئے۔ حطیم میں مرد حضرات کیلئے اوقات صبح 8 سے 11 بجےتک ہوں گے، خواتین کیلئے اوقات رات 8 سے صبح 2 بجے تک مختص کیے گئے ہیں۔ انتظامیہ کا کہنا ہےکہ داخلہ مغربی دروازے سے اور اجازت کا دورانیہ 10 منٹ رہے گا، حطیم میں نفل ادائیگی اوقات کا مقصد رش کنٹرول کرنا ہے۔ دوسری جانب سعودی عرب میں حرمین شریفین کی انتظامیہ نے زائرین کے سامان کی حفاظت کے لیے ’لاکرز‘ پروگرام کے نئے منصوبے کو عملی شکل دینے کے لیے درخواستیں طلب کرلی ہیں۔ ","world"
"454","ڈونلڈ ٹرمپ نےسینیٹرمارکو روبیو کو بطور وزیر خارجہ چن لیا","https://urdu.samaa.tv/2087324543","امریکا کے نومنتخب صدر ڈونلڈ ٹرمپ کی جانب سے مارکو روبیو کو وزیر خارجہ بنائے جانے کا امکان ہے۔ نومنتخب امریکی صدرڈونلڈ ٹرمپ اپنی ٹیم تشکیل دینےمیں مصروف ہیں۔امریکی میڈیا کے مطابق ٹرمپ نےسینیٹرمارکو روبیو کو بطور وزیر خارجہ چن لیا ہے،وہ اس عہدے پرتعینات ہونے والے پہلے لاطینی امریکی ہونگے۔ مارکو روبیو ان پندرہ سینیٹرز میں سے ایک ہیں جنہون نےیوکرین کے لیے پچانوے ارب ڈالر کی فوجی امداد کے خلاف ووٹ دیا تھا۔ ایوان نمائندگان کے رکن مائک والٹز ڈونلڈ ٹرمپ کے نیشنل سیکیورٹی ایڈوائزر ہونگے۔ اس سے پہلے ڈونلڈ ٹرمپ اقوام متحدہ میں امریکی مندوب کے لیے ایلس اسٹیفانک کا نام تجویز کرچکے ہیں۔","world"
"455","ریاض میں ہونیوالی عرب اسلامی سربراہی اجلاس کا اعلامیہ جاری","https://urdu.samaa.tv/2087324536","سعودیہ کے شہر ریاض میں ہونیوالی عرب اسلامی سربراہی اجلاس کا اعلامیہ جاری کر دیا گیا ہے۔ ریاض شہر  میں ہونیوالی عرب اسلامی سربراہی اجلاس کےجاری  اعلامیہ میں کہا گیا ہے کہ اسرائیل کی غزہ کے شہریوں کو اجتماعی سزا دینے کی مذمت کی گئی ہےاسرائیل بھوک اور فاقہ کشی کو ہتھیار کے طور پر استعمال کررہا ہے۔ سعودیہ کے شہر ریاض میں ہونیوالی عرب اسلامی سربراہی اجلاس کے اعلامیہ  میں مزید کہا گیا ہے کہ اقوام متحدہ اسرائیل کو اشتعال انگیز پالیسیوں سے روکنے کیلئے اقدامات کرے،اقوام متحدہ میں اسرائیلی رکنیت کو معطل کرنے کیلئے عالمی برادری کو آمادہ کیا جائے۔","world"
"456","عرب سمٹ ، وزیراعظم شہبازشریف کا فلسطین میں فوری جنگ بندی کامطالبہ","https://urdu.samaa.tv/2087324530","غزہ و دیگر مقبوضہ فلسطینی علاقوں اور لبنان کی صورتحال پر بلائے گئے مشترکہ عرب اسلامی سربراہی اجلاس میں خطاب کرتے ہوئے وزیراعظم شہبازشریف نے فوری طور پر فسلطین میں جنگ بندی کا مطالبہ کرتے ہوئے کہا کہ اسرائیل خوراک کو بطور ہتھیار استعمال کر رہاہے ، سب سےپہلےفوری جنگ بندی کرانی ہوگی اور فلسطین میں امدادی سامان کی فراہمی کویقینی بنانا ہو گا۔ سعودی عرب میں مشترکہ عرب اسلاامک سربراہی اجلاس میں وزیراعظم شہبازشریف نے اپنے خطاب کا آغاز قرآن پاک کی آیت سے کیا اور کہا کہ فلسطین اورغزہ پراسرائیلی قبضہ اورجارحیت جاری ہے،عالمی عدالت کےفلسطینیوں کی نسل کشی کیخلاف فیصلےپرعملدرآمدنہیں کیاجارہا،غزہ میں انسانی حقوق کی مسلسل خلاف ورزی کی جارہی ہے،اسرائیل کوخطرناک ہتھیاروں کی فراہمی مسلسل جاری ہے ، غزہ سمیت فلسطین میں ہزاروں افرادکوشہیداورزخمی کیاجاچکا۔ وزیراعظم  شہبازشریف کا کہنا تھا کہ لاکھوں افرادبےگھر ہو چکے، غزہ میں بھوک،افلاس کےڈیرےہیں،غزہ میں فوری جنگ بندی کی جائے،نہتےاوربےگناہ فلسطینیوں کاقتل بندکیا جائے، کانفرنس کو4بنیادی اقدامات پرعملدرآمدکراناہوگا،سب سے پہلےفوری جنگ بندی کرانی ہوگی،فلسطین میں امدادی سامان کی فراہمی کویقینی بنانا ہو گا،  اسرائیل کیخلاف جنگی جرائم کے تحت کارروائی پر زور دینا ہو گا،فلسطین کے عوام کو ان کے حقوق دلانا ہوں گے ، اسرائیل خوراک کی بندش کو بطور ہتھیار استعمال کر رہا ہے ۔  ولی عہد محمد بن سلمان کا خطاب سعودی ولی عہد محمد بن سلمان کا کہناتھا کہ سعودی عرب غزہ میں اونروا کی سرگرمیوں پر پابندی کی مذمت کرتا ہے، اسرائیلی جارحیت فلسطینی ریاست کے قیام کو روکنے کی کوشش ہے، ہم لبنان اور فلسطین کے لیے اپنی حمایت کا اعادہ کرتے ہیں، لبنان میں شہریوں کو نقل مکانی پر مجبور کرنے کے اقدام کی مذمت کرتے ہیں، لبنان میں اسرائیلی کارروائیوں کو مسترد کرتے ہیں، عالمی برادری کو امن و استحکام کے لیے اپنا کردار ادا کرنا چاہیے، عالمی برادری کو امن و استحکام کے لیے اپنا کردار ادا کرنا چاہیے،  عالمی برادری یقینی بنائے کہ اسرائیل دوبارہ ایرانی خودمختاری کی خلاف ورزی نہ کرے، ہم امن پسندوں ملکوں سے فلسطین کو تسلیم کروانے میں کامیاب ہوئے، اسرائیل جارحیت کی مذمت کے لیے ہمارا موقف ایک ہے۔ ترک صدر رجب طیب اردگان ترک صدر رجب طیب اردگان نے اپنے خطاب میں کہا کہ ہمیں امید ہے آج کی میٹنگ کے نتائج فلسطینی اور لبنانی عوام کیلئے حوصلہ افزا ہوں گے،ہمیں مزید ممالک کو فلسطین کی ریاست کو تسلیم کرنے کی ترغیب دینی چاہیے،ہم نے اسرائیل پر نئی تجارتی پابندیاں عائد کی ہیں،اگر اسرائیل نے جارحیت نہ روکی تو مزید پابندیاں لگائیں گے،معصوم فلسطینیوں کی نسل کشی کے خلاف آواز بلند کرتے رہیں گے،اسرائیل ایک طرف لبنان اور دوسری طرف ایران کے ساتھ کشیدگی بڑھارہا ہے،اونروا پر پابندی لگانے کا مقصد دو ریاستی حل کو منسوخ کرنا ہے۔","world"
"457","مقبوضہ کشمیر میں تعینات بھارتی سیکیورٹی اہلکار نے خودکشی کرلی","https://urdu.samaa.tv/2087324506","مقبوضہ کشمیر میں تعینات بھارتی پیرا ملٹری سینٹرل ریزرو پولیس فورس کے ایک اہلکار نے خودکشی کرلی۔ کشمیر میڈیا سروس ( کے ایم ایس ) کی رپورٹ کے مطابق سرینگر میں بھارتی پیرا ملٹری سینٹرل ریزرو پولیس فورس ( سی آر پی ایف ) کے اہلکار نے خودکشی کر لی ہے۔ سرینگر کے علاقے شیو پورہ میں تعینات بھارتی اہلکار نے اپنی سروس رائفل سے خود کو گولی مار کر زندگی کا خاتمہ کیا۔ خودکشی کرنے والے اہلکار کا تعلق بھارت کی ریاست تری پورہ سے تھا۔ رپورٹ میں بتایا گیا کہ جنوری 2007 سے مقبوضہ علاقے میں خودکشی کرنے والے بھارتی فوجیوں اور پولیس اہلکارروں کی تعداد 612 ہوگئی ہے۔","world"
"458","ڈونلڈ ٹرمپ کا روسی صدر سے رابطہ، یوکرین کی صورتحال پر تبادلہ خیال","https://urdu.samaa.tv/2087324494","الیکشن جیتنے کےبعد نومنتخب صدرڈونلڈ ٹرمپ نے پہلی بار یوکررین جنگ کو روکنے کے لیے روسی صدر ولادی میر پیوٹن سے ٹیلی فونک رابطہ کیا ہے۔ الیکشن جیتنے کےبعد نومنتخب صدرڈونلڈ ٹرمپ کا پہلی بار روسی صدر ولادی میر پیوٹن سے ٹیلی فونک رابطہ ہوا ہے،ڈونلڈ ٹرمپ اورصدر پیوٹن نے یوکرین کی صورتحال پرتبادلہ خیال کیا،جنگ بندی کے امکانات پرغورکیا گیا جبکہ ٹرمپ نے پیوٹن کو کشیدگی نہ بڑھانےکا مشورہ دیا۔ ڈونلڈ ٹرمپ وائٹ ہاؤس سنبھالنے سے پہلے راہ ہموار کرنےمیں مصروف ہیں,ڈونلڈ ٹرمپ نےدو بڑی تعیناتیوں کا بھی فیصلہ کرلیا،سرحدی معاملات ایمگریشن اینڈکسٹم کےسابق قائم مقام ڈائریکٹر ٹام ہومین کے حوالے کرنےکا اعلان کردیا،جبکہ کانگریس وومن الیزے اسٹیفنک کو اقوام متحدہ میں امریکی سفیر کے عہدے کی پیشکش کی۔ دوسری جانب ڈونلڈ ٹرمپ سب سے زیادہ پاپولر ووٹ حاصل کرنے والے ریبپلکن امیدوار بن گئے،اب تک ان کو ملنے والے ووٹوں کی تعداد 7 کروڑ 46 لاکھ 50 ہزار سے تجاوز کر چکی ہے۔","world"
"459","لبنان؛ المات میں اسرائیلی فوج کی رہائشی علاقوں پر بمباری،23  افراد شہید","https://urdu.samaa.tv/2087324492","لبنان کے علاقے المات میں اسرائیلی فوج نے قیامت ڈھا دی۔ گھر پر بمباری سے تئیس افراد شہید ہوگئے۔ چوبیس گھنٹے کےدوران لبنان پردرجنوں حملے کےگئے،جس میں اڑتیس شہادتیں ہوئیں۔اُدھر شامی دار الحکومت دمشق پربھی اسرائیلی فوج نے میزائل داغ دیا،7 افراد جاں بحق اور دس زخمی ہوئے۔ نیتن یاہو نے لبنان میں ہونے والے پیجر دھماکوں کی ذمہ داری قبول کرلی۔ اسرائیل کے نئے وزیر دفاع نے حزب اللہ کوشکست دینےکا دعویٰ کردیا،کہا حسن نصر اللہ کا مارا جانا سب سے بڑی کامیابی تھی۔ دوسری جانب گزشتہ ماہ حزب اللّٰہ کے اسرائیلی وزیر اعظم کی رہائش گاہ پرحملے کے بعد نیتن یاہو نے اپنا دفتر بالائی منزل سے تہہ خانے میں منتقل کرلیا۔اسرائیلی وزیراعظم کا عدالت میں کیسز میں بھی پیش نہ ہونےکا امکان ہے۔  ","world"
"460","منی پور؛ میتی ملیشیا کےمسلح عسکریت پسندوں کا قبیلے کے باشندوں پرحملہ،3 افراد ہلاک","https://urdu.samaa.tv/2087324477","مودی سرکار نے  اپنے تیسرے دور حکومت  میں بھارت کو نسلی، لسانی اور مذہبی تعصبات کا محور بنادیا ہے منی پورمیں  تشدد اورخون ریزی کی نئی لہر،میتی ملیشیا کےمسلح عسکریت پسندوں نے ککی قبیلے کے باشندوں پرحملہ کیا، جس میں تین افراد ہلاک ہوگئے،حملے کے دوران سترہ گھروں اور تین دکانوں کو بھی نظر آتش کیا گیا۔ مئی 2023 سے جاری نسلی فسادات کے نتیجے میں اب تک سینکڑوں افراد ہلاک، 60 ہزار سے زائد بے گھر جبکہ بڑی تعداد میں گھر، کاروباری مراکز اور عبادت گاہیں نذر آتش کی جا چکی ہیں۔ مودی حکومت منی پور میں حالات پر قابو پانے میں مکمل طور پر ناکام ہوچکی ہے۔","world"
"461","یوکرین کا روسی دارالحکومت ماسکو پر درجنوں ڈرونز کی مدد سے حملہ","https://urdu.samaa.tv/2087324470","یوکرین نے روسی دارالحکومت ماسکو پر درجنوں ڈرونز کی مدد سے حملہ کردیا۔ روسی حکام کےمطابق بتیس ڈرونز راستے میں مار گرائے گئے۔ چند ماسکو کے مضافاتی علاقے میں گر گئے۔ حملے میں کوئی جانی نقصان نہیں ہوا تاہم ماسکو کے دو ایئرپورٹس کی پروازیں کچھ دیر کے لیے معطل رہیں۔ روسی فوج نے یوکرین کے ملٹری ایئرفیلڈ پر حملے کا دعویٰ کردیا۔ ","world"
"462","امریکی صدر جوبائیڈن بدھ کو نومنتخب صدرڈونلڈ ٹرمپ سے ملاقات کریں گے","https://urdu.samaa.tv/2087324460","امریکی صدر جوبائیڈن بدھ کو نومنتخب صدرڈونلڈ ٹرمپ سے ملاقات کریں گے۔ امریکی صدرجو بائیڈن نےنومنتخب صدرڈونلڈ ٹرمپ کووائٹ ہاوس میں دعوت دی ہے،5 نومبرکو ہونے والے صدارتی انتخابات میں ڈونلڈٹرمپ موجودہ نائب صدرکملا ہیرس کوشکست دینے کے بعد 20 جنوری کو عہدہ سنبھالیں گے۔ دوسری جانب آخری ریاست ایریزونا میں بھی ڈونلڈ ٹرمپ جیت گئے ہیں،ٹرمپ کے الیکٹورل ووٹوں کی تعداد 312 ہوگئی، جبکہ کاملا ہیرس 226 الیکٹورل ووٹوں سے آگے نہ بڑھ سکیں۔  ","world"
"463","کینیڈا کا اسٹوڈنٹ ڈائریکٹ اسٹریم پروگرام کو فوری طور پر بند کرنے کا اعلان","https://urdu.samaa.tv/2087324428","کینیڈا میں تعلیم حاصل کرنے کے لیے درخواست دینے والے بین الاقوامی طلباء کے لئے اسٹوڈنٹ ڈائریکٹ اسٹریم (SDS) پروگرام کو فوری طور پر بند کرنے کا اعلان کر دیا گیا۔ رپورٹ کے مطابق امیگریشن ریفیوجیز اینڈ سٹیزن شپ کینیڈا نے جمعہ کو ایک بیان جاری کیا جس میں کہا گیا کہ اسٹوڈنٹ ڈائریکٹ اسٹریم پروگرام جو 2018 میں شروع کیا گیا تھا 8 نومبر کو بند کر دیا گیا ہے۔ بیان میں کہا گیا کہ کینیڈا کا مقصد پروگرام کی سالمیت کو مضبوط بنانا، طلباء کی کمزوری کو دور کرنا اور تمام درخواست دہندگان کے لیے مساوی اور منصفانہ رسائی کو یقینی بنانا ہے۔ خیال رہے کہ ایس ڈی ایس پروگرام کے تحت طلبا کی درخواستوں پر 4 ہفتوں کے اندر کارروائی کی جاتی تھی اور منظوری کی شرح 95 فیصد تھی۔ امیگریشن کارپوریشن کے صدر نریش چاوڈا کے مطابق انہوں نے طلباء کو راغب کرنے کے لیے ڈیزائن کیا گیا ایک پروگرام بند کر دیا ہے جس سے بین الاقوامی طلباء کی تعداد کو محدود کرنے کا امکان ہے۔ رپورٹ میں بتایا گیا کہ یہ فیصلہ کینیڈا میں طلباء کی دلچسپی کو متاثر کر سکتا ہے ۔ امیگریشن ریفیوجیز اینڈ سٹیزن شپ کینیڈا گزشتہ سال کے آخر سے بین الاقوامی طلباء سے متعلق تبدیلیوں کو نافذ کر رہا ہے۔ یاد رہے کہ دسمبر 2020 میں کینڈین حکومت نے پاکستانی طلباء کو بھی اسٹوڈنٹ ڈائریکٹ اسٹریم پروگرام میں شامل کیا تھا۔","world"
"464","نیتن یاہو کےوارنٹ گرفتاری کی درخواست کرنے والے کریم خان تنازع کی زد میں","https://urdu.samaa.tv/2087324418","نیتن یاہو کے وارنٹ گرفتاری کی درخواست کرنے والے کریم خان تنازع کی زد میں آگئے۔ عالمی فوجداری عدالت کےچیف پراسیکیوٹرکریم خان پرجنسی ہراسگی کا الزام عائدکیا گیا ہے،کریم خان نے الزامات کی تردیدکرتے ہوئے گورننگ باڈی سےتحقیقات کا مطالبہ کیا ہے،انہوں نےکہا کہ جنسی ہراسگی کا الزام میرے خلاف سازش کا حصہ ہے۔ کریم خان نےنیتن یاہو اور اسرائیلی وزیر دفاع کےوارنٹ گرفتاری کی درخواست کی تھی،عالمی عدالت نے نیتن یاہو کےوارنٹ گرفتاری کی درخواست پرابھی تک فیصلہ نہیں دیا۔ کریم خان نیتن یاہو کےجنگی جرائم میں ملوث ہونےکی تحقیقات کر رہے ہیں،جبکہ انکے عارضی طور پر ذمہ داریوں سے سبکدوش کرنے کا امکان ہے۔ خیال رہے کہ کریم خان نے ماضی میں دہشت گرد تنظیم داعش کے جرائم کی تفتیش کیلئے اقوام متحدہ کے ماہرین کی ٹیم کی قیادت کی،معمر قذافی کے بیٹے سیف السلام کے خلاف مقدمے میں وکیل صفائی کے فرائض انجام دے چکے ہیں۔","world"
"465","غزہ سٹی میں پناہ گزینوں کے زیر استعمال اسکول پر بمباری سے تین فلسطینی شہید","https://urdu.samaa.tv/2087324417","غزہ کی پٹی میں اسرائیلی فوج کے جنگی جرائم جاری ہیں۔غزہ سٹی میں پناہ گزینوں کے زیر استعمال اسکول پر بمباری سے تین فلسطینی شہید ہوگئے۔ میڈیا رپورٹس کےمطابق 24 گھنٹے میں 39 شہادتیں ہوئیں،تعداد 43 ہزار پانچ سو آٹھ ہوگئی۔دوسری جانب شمالی غزہ میں محاصرےکی وجہ سے قحط کی صورتحال پیدا ہوگئی،عالمی ادارہ صحت کے سربراہ ٹیڈروس ایڈہانوم نے شدید تشویش کا اظہار کردیا۔ جنگ بندی معاہدے اورجنگی قیدیوں کی حوالگی میں عدم تعاون کے الزام میں امریکا نے قطر سے حماس کے وفد کو ملک بدرکرنے کا مطالبہ کردیا۔ امریکی میڈیا کے مطابق قطرنے حماس رہنماؤں کو ملک سے نکالنے پرآمادگی ظاہر کردی ہے۔","world"
"466","ٹرمپ کو غیر قانونی احکامات سے کیسے روکیں، پینٹاگون میں غور وفکر شروع","https://urdu.samaa.tv/2087324415","ڈونلڈ ٹرمپ کو غیر قانونی احکامات سے روکنے کیلئے پینٹاگون میں غور وفکر شروع کردیا گیا۔ امریکی میڈیا رپورٹس کےمطابق نومنتخب صدرڈونلڈ ٹرمپ نےغیرقانونی تارکین وطن کو پکڑنےکے لیےفوج تعینات کرنےکا عندیہ دیا ہے، اس کے علاوہ امریکی اسٹبلشمنٹ سے اپنے مخالفین کو فارغ کرنےکا بھی فیصلہ کیا ہے۔ پینٹاگون اہلکار نےاپنےبیان میں کہا ہےکہ ہم بدترین صورتحال کے لیے تیاری کر رہے ہیں لیکن فی الحال کوئی فیصلہ نہیں ہوا،قانون عسکری حکام کو غیر قانونی احکامات نہ ماننے کی اجازت دیتا ہے،امریکی فوج کی شہری علاقوں میں تعیناتی کا اقدام غیر قانونی ہوگا۔ امریکی میڈیا کےمطابق پچھلی حکومت میں جنرل مارک ملی نےٹرمپ کی ایٹمی بٹن تک رسائی محدود کی تھی۔","world"
"467","عالمی منڈی میں خام تیل کی قیمتیں ایک فیصد کم ہو گئیں","https://urdu.samaa.tv/2087324408","عالمی منڈی میں خام تیل کی قیمتیں ایک فیصد کم ہو گئی ہیں سرمایہ کاروں نے چین کی اقتصادی صورتحال کو بھی کمی کی وجہ قرار دیا  ہے۔ برینٹ خام تیل ترانوے سینٹ کم ہوکر چوہتر اعشاریہ سات صفر ڈالر پر فروخت ہوا  ہے۔ ڈبلیو ٹی آئی خام تیل ایک اعشاریہ صفر پانچ ڈالر کمی کے ساتھ اکہتر اعشاریہ تین ایک ڈالر کی سطح پر آ گیا ۔ ماہرین کے مطابق امریکی خلیج میں تیل اور گیس کے ڈھانچے پر سمندری طوفان رافیل کے اثرات کم ہونے پر تیل کی قیمتوں میں کمی ہوئی  ہے سرمایہ کاروں نے چین کی اقتصادی صورتحال کو بھی کمی کی وجہ قرار دیا۔","world"
"468","منی پور،  سب سے زیادہ نظر انداز بھارتی ریاست","https://urdu.samaa.tv/2087324402","منی پور  بھارت کی  سب سے زیادہ نظر انداز شمال مشرقی ریاستوں میں سے ایک ہے، یہ   90 فیصد پہاڑی علاقے جبکہ 10فیصد وادی اور میدانی علاقے پر مشتمل ہے، میدانی علاقوں میں میتی جبکہ پہاڑی علاقوں میں ککی قبائل اور ناگا قبائل آباد ہیں  جہاں  عیسائیت کے پیروکار ککی اور ناگا قبائل بھارتی حکومتی نا اہلی کی وجہ سےمحرومیوں کا شکار ہیں۔ ""جیول آف انڈیا"" کہلانے والامنی پورانتہا پسند بی جےپی کی نفرت انگیز پالیسیوں کی بدولت آج نسلی، لسانی اور مذہبی تصادم کی آماجگاہ بن چکا ہے، گزشتہ دو برس سے منی پور ریاستی غفلت اور فسطائیت کی بھینٹ چڑھ رہاہے ، انتہا پسند مودی کی سرپرستی میں منی پور میں عیسائیوں اور دیگر اقلیتوں کی سوچی سمجھی سازش کے تحت نسل کشی جاری ہے، مئی 2023 سے منی پور کی زمین پر نسلی طوفان برپا ہے،ککی قبائل کے دیہاتوں اور گرجا گھروں کو جلایا جا رہا ہے، مئی 2023 سے منی پور میں جاری نسلی فسادات کے نتیجے میں 226 سے زائد لوگ ہلاک جبکہ 60 ہزار سے زائد بے گھر ہو چکے ہیں۔ مودی حکومت ""ڈیوائڈ اینڈ رول"" کی پالیسی اپناتے ہوئے ککی اور میتی قبائل میں اختلاف کو ہوا دے رہی ہے ، ککی اور میتی قبائل کے تصادم کے دوران ریاستی اسلحہ خانوں سے تقریباً 6,000  سے زائد ہتھیار لوٹے گئے ، منی پور میں خواتین کے ساتھ ریپ کے متعد د واقعات رونما ہوئے ، منی پور 36.89 فیصد کے ساتھ غربت کی لکیر سے نیچے والے افراد میں تیسرے نمبر پر ہے۔ مودی  سرکار کے نعرے ""سب کا ساتھ، سب کا وکاس، سب کا وشواس"" منی پور میں صرف زبانی جمع خرچ تک محدود  ہے ، منی پور میں بے روزگاری کی شرح 9 فیصد سے زائد ہے ، مودی سرکار اپنے مذموم سیاسی مقاصد کے حصول کیلیے منی پور کے مسائل کو طول دے رہی ہے  ، مودی کی انسانیت سوز پالیسیوں سے دل برداشتہ منی پور کی عوام بھارت سے آزادی مانگ رہی ہے ،  منی پور میں جاری آگ و خون کا کھیل جلد  بھارت سے علیحدگی کی صورت میں  سامنےآئے گا۔","world"
"469","تاریخ میں پہلی بار سعودی عرب کے تپتے صحرا میں برفباری","https://urdu.samaa.tv/2087324377","سعودی عرب کے شمالی علاقے الجوف نے اس ہفتے کے آغاز میں ہونے والی شدید بارشوں اور ژالہ باری کے بعد تاریخ میں پہلی بار برف کی سفید چادر اوڑھ لی ہے۔ عرب میڈیا رپورٹس کے مطابق الجوف میں رواں ہفتے کے آغاز میں شدید بارش اور ژالہ باری ناصرف برف باری ہونے کی وجہ بنی بلکہ  اس نے خطے کی خشک وادیوں اور تپتے صحرا کو ایک نئی زندگی بھی دے دی ہے۔ A post shared by Pinkvilla Lifestyle (@pinkvillalifestyle)  سعودی محکمہ موسمیات نے الجوف میں ہونے والی موسمیاتی تبدیلی کے پیشِ نظر خطے کے گرد و نواح میں طوفانی بارشوں کی وارننگ جاری کر دی ہے،بارش اور ژالہ باری کے ساتھ تیز ہواوں کا امکان ہے۔ اس خطے میں بہار کے موسم میں بمشکل صرف جنگلی پھول کھلتے تھے لیکن اب آنے والے چند مہینوں میں یہاں خوشبودار پودوں اور موسمی پھولوں کی افزائش بھی متوقع ہے۔","world"
"470","ٹرمپ کی جیت کے بعد واشنگٹن میں چینی سفیر کا اہم بیان جاری","https://urdu.samaa.tv/2087324373","ٹرمپ کی جیت کے بعد واشنگٹن میں چینی سفیر کا اہم بیان سامنے آگیا۔ چینی سفیر برائے امریکا  نےایک تقریب سےخطاب کرتے ہوئےکہاکہ تجارتی اور سائنسی جنگ میں جیت کسی کی نہیں ہوتی۔ چین اور امریکا کو ایک دوسرے کی خودمختاری کا احترام کرنا چاہے،تائیوان ہماری ریڈ لائن ہے،یہ لائن کراس نہیں ہونی چاہیے۔ مزیدکہا کہ چین کی ترقی کوکوئی نہیں روک سکتا،ایسی کوشش دیوار پہ سرمارنےجیسی ہے،چینی سفیر نےکہاکہ چین اورامریکاکی کامیابی چیلنجز نہیں مواقع پیدا کرنےمیں ہے،عالمی مسائل پرڈائیلاگ اورتعاون کو فروغ دینے کے خواہاں ہیں۔       ","world"
"471","افغانستان میں پابندی کے باوجود افیون کی کاشت میں% 19 فیصد اضافہ","https://urdu.samaa.tv/2087324362","افغانستان میں پابندی کے باوجود افیون کی کاشت میں 19 فیصد اضافہ  عبوری افغان حکومت کی گرفت کی کمزوری کی طرف اشارہ کرتا ہے۔ طالبان انتظامیہ کی ناکام حکمرانی دراصل افیون کی کاشت کو روکنے میں ناکامی کی وجہ  ہے ، منظم حکمت عملی نہ ہونے کے باعث شمال مشرقی افغانستان میں افیون کی کاشت میں مسلسل اضافہ ہورہا ہے ،  کسانوں کے لیے متبادل روزگار کی عدم دستیابی بھی افیون کی کاشت  اضافہ کا سبب  ہے ۔ بدخشاں صوبے میں کسانوں پر ظلم بھی پائیدار حل کی کمی کو ظاہر کرتا ہے۔ منافع بخش افیون منڈی میں قیمتیں $730 فی کلو تک پہنچ گئیں،  غیر قانونی منشیات کی تجارت، افغان حکام کی ناکامی کے باعث عالمی سطح پر منشیات سے وابستہ مسائل کو بڑھا رہی ہے۔ خطے میں عبوری افغان حکومت کی افیون کی روک تھام میں ناکامی، عالمی صحت اور سلامتی کو خطرے میں ڈال رہی ہے۔","world"
"472","بغل میں چھری منہ میں رام رام: افغانستان اور بھارت کے دوستی اصل کی حقیقت","https://urdu.samaa.tv/2087324361","افغانستان کے خود مختاری کے اصول کو بھارت کو سمجھنے کی ضرورت ہے،  تاریخ گواہ ہے، بھارت کے مفادات کبھی مستقل نہیں رہے، افغانستان کو  'دوستی' کے پیچھے چھپے اصل ارادے دیکھنے کی ضرورت ہے۔ تفصیلات کے مطابق افغانستان اور پاکستان کے مضبوط تاریخی و ثقافتی رشتے کو بھارت سمجھنے سے قاصر ہیں  جبکہ افغانستان اور بھارت تعلقات محض مفادات پر مبنی ہے ،  مسلمان ممالک کے ساتھ تعلقات بھارت کے متضاد کردار کی عکاسی کرتا ہے ، کشمیری مسلمانوں کے ساتھ سلوک اور اسرائیل کے ساتھ اتحاد افغانستان کے لیے سوالیہ نشان ہے۔ تعلقات میں افغانستان احتیاط کرتا ہے کیونکہ بھارت کے وعدے اور مفاد پرستی کسی سے پوشیدہ نہیں  ہیں۔ جے پی سنگھ کا افغان طالبان اور ان کے مخالفین دونوں سے رابطہ ہے ،  بھارت اپنی دوغلی پالیسی کے ساتھ افغانستان میں قدم جمانے کی کوشش کر رہا ہے ،  افغانستان کو بھارت کی طرف سے کی جانے والی دوستانہ باتوں کے پیچھے چھپے اصل ارادے کو سمجھنا چاہیے۔ پاکستان اور افغانستان کے دیرینہ تعلقات کو نظر انداز کر کے بھارت افغانستان میں قدم جمانے کا خواہشمندہیں،  لیکن زمینی حقائق کے برخلاف ہے ،  دوستی میں خلوص اور سچائی اہم ہیں، بھارت کی ماضی کی پالیسیوں کو مدِ نظر رکھتے ہوئے افغانستان کو احتیاط کی ضرورت ہے۔ افغانستان کو بھارت کے ساتھ تعلقات کے بارے میں فیصلہ کرتے وقت اپنے اصل دوست اور دشمن پہچاننے کی ضرورت ہے۔","world"
"473","انتخابات شفاف رہے، ہم عوام کا فیصلہ قبول کرتے ہیں : جوبائیڈن","https://urdu.samaa.tv/2087324359","امریکہ کے صدر جو بائیڈن نے صدارتی انتخابات کے نتائج کے بعد خطاب کرتے ہوئے کہا کہ ہم عوام کا فیصلہ تسلیم کرتے ہیں اور 20 جنوری 2025 کو پرُ امن اقتدار  کی منتقلی ہو گی ، امریکی انتظامیہ ٹرمپ کی ٹیم کےساتھ ملک کی ترقی کےلیےکام کرگی۔ امریکی صدر جوبائیڈن نے  وائٹ ہاوس کے روزگارڈن میں عوام سے خطاب میں کہا کہ  میں نے ٹرمپ کو یقین دلایا ہے کہ میں ان کی ٹیم کے ساتھ مل کر پرُ امن اور منظم اقتدار کی منتقلی کو یقینی بناوں گا ، یہ و ہ چیز ہے جس کے امریکی عوام مستحق ہیں  ، ہم  نے تاریخی صدارت کی اور امریکاکی مضبوط معیشت چھوڑ کر جا رہے ہیں۔ انہوں نے ہیرس کو ایک مضبوط ""ساتھی"" اور ""عوامی خادم"" قرار دیتے ہوئے کہا کہ انہوں  نے کہا کہ نائب صدر کملا ہیرس  نے انتخابات کیلئے شاندار مہم چلائی ، ہم اس کی حوصلہ افزائی کرتے ہیں، کملا ہیرس اور ان کی پوری ٹیم اپنی انتخابی مہم پر فخر کر سکتی ہے ۔ جوبائیڈن نے خطاب کو جاری رکھتے ہوئے کہا ہم اس انتخاب کو قبول کرتے ہیں جو ملک نے کیا ہے، جمہوریت میں عوام کی رائےہمیشہ مقدم ہوتی ہے، الیکشن میں شکست کامطلب یہ نہیں کہ ہم ہارمان لیں گے۔ امریکی صدر کا کہناتھا کہ مجھے امید ہے کہ آپ نے جسے بھی ووٹ دیا آپ اپنے آپ کو حریف نہیں بلکہ ایک دوسرے کے ساتھ امریکی کے طور پر دیکھیں ، درجہ حرارت کو کم کریں ۔ جوبائیڈن نے اپنے خطاب کے آخر میں انتخابا ت کو شفاف قرار دیتے ہوئے کہا کہ ’ امریکی الیکٹورل سسٹم شفاف ہے ، عوامی فیصلہ قبول ہے ‘  انتخابات مکمل طور پر ایماندارانہ ، منصفانہ اور شفاف رہے ، اس پر بھروسہ کیا جا سکتا ہے، چاہے جیتیں یا ہاریں۔","world"
"474","ٹرمپ کے اتحادی ایلون مسک کی دولت میں 26.5 ارب ڈالر کا اضافہ","https://urdu.samaa.tv/2087324357","نومنتخب امریکی صدر ڈونلڈ ٹرمپ کے اتحادی اور ٹیسلا کے مالک ایلون مسک کی دولت میں 26.5 ارب ڈالر کا اضافہ ہوگیا۔ امریکی صدارتی انتخابات میں ڈونلڈ ٹرمپ کی جیت امیر ترین افراد کے لیے مالی فوائد لے کر آئی ہے اور دنیا کے سرفہرست ارب پتیوں کی دولت میں ایک ہی دن میں ریکارڈ 64 ارب ڈالر کا اضافہ ہوگیا۔ بلومبرگ کے مطابق  سب سے زیادہ فائدہ ٹرمپ کے اتحادی ایلون مسک کو ہوا جن کی دولت میں 26.5 ارب ڈالر کا اضافہ ہوا جبکہ مسک کی کمپنی ٹیسلا کے حصص کی قیمت 14.8 فیصد بڑھ گئی ۔ جیف بیزوس اور کوائن بیس کے بانی برائن آرمسٹرانگ نے بھی خوب دولت سمیٹی ۔ ان کی کمپنی کے اسٹاک میں 31 فیصد اضافہ دیکھا گیا ۔ ارب پتیوں کی دولت میں ایک ہی دن میں 64 ارب ڈالر کا یہ اب تک کا سب سے بڑا اضافہ ہے۔","world"
"475","چین کے صدرشی جن پنگ کا ڈونلڈ ٹرمپ سے ٹیلی فونک رابطہ","https://urdu.samaa.tv/2087324331","چین کے صدر شی جن پنگ نے نومنتخب امریکی صدر ڈونلڈ ٹرمپ کو ٹیلی فون کیا۔ اُنہیں دوسری بار امریکا کا  صدر منتخب ہونے پر مبارکباد دی۔ شی جن پنگ نے کہا کہ خوشگوار تعلقات دونوں ملکوں اور دنیا کے مفاد میں ہیں ۔ امید ہے دونوں ممالک باہمی احترام کے اصولوں کو برقرار رکھیں گے۔ چینی صدر نے نومنتخب امریکی ہم منصب سے کہا کہ اختلافات کو بالائے طاق رکھیں اور ساتھ چلنے کا نیا راستہ تلاش کریں ۔ تاکہ اس کا فائدہ پوری دنیا کو ہو۔ چین کی وزارت خارجہ کی جانب سے جاری بیان میں کہا گیا ہے کہ ڈونلڈ ٹرمپ کو ایک بار پھر صدارتی الیکشن میں کامیابی پر مبارک باد دیتے ہیں۔ بیان میں کہا گیا ہے کہ امریکا کے لیے چین کی پالیسی میں کوئی تبدیلی نہیں ہوئی لیکن باہمی احترام کی شرط پر مشترکہ مفادات پر مل کر کام جاری رکھیں گے۔ ترجمان چینی وزارتِ خارجہ کا کہنا ہے کہ امریکی عوام کے انتخاب کا احترام کرتے ہیں۔","world"
"476","امریکا کا بین البراعظمی جوہری بیلسٹک میزائل کا تجربہ","https://urdu.samaa.tv/2087324308","امریکا  نے جوہری صلاحیت کے حامل منٹ مین تھری بین البراعظمی بیلسٹک میزائل کا تجربہ کرلیا۔ تجربہ کیلیفورنیا میں وینڈن برگ اسپیس فورس بیس سے کیا گیا۔ امریکی فوج نے ویڈیو جاری کردی۔ میزائل کی رینج 9 ہزار 660 کلومیٹرسے زائد ہے۔ ہائپرسونک جوہری میزائل 30 منٹ میں دنیا بھر میں کہیں بھی ہدف کو نشانہ بنا سکتا ہے۔ میزائل 24 ہزار کلومیٹر فی گھنٹہ کی رفتار سے فاصلہ طے کرسکتا ہے۔ تقریبا 400 میزائل وائیومنگ، مونٹانا اور نارتھ ڈکوٹا میں ایئرفورس کے اڈوں پرموجود ہیں۔ Overnight, at roughly 11:00PM Pacific Time, the U.S. Air Force in Coordination with the U.S. Navy carried out a Successful Launch of an Unarmed “Minuteman lll” Intercontinental Ballistic Missile equipped with a Multiple, Independently, Targetable Re-entry Vehicle (MIRV) from… pic.twitter.com/3WGgWCqRVk ","world"
"477","امریکی صدارتی معرکہ، کاملا ہیرس نے شکست تسلیم کرلی","https://urdu.samaa.tv/2087324307","ڈیموکریٹک صدارتی امیدار کملا ہیرس کا کہنا ہے کہ ہمیں الیکشن کے نتائج تسلیم کرنے چاہئیں، الیکشن میں شکست کو تسلیم کرتی ہوں۔ ہارورڈیونیورسٹی میں شکست کے بعد حامیوں سےخطاب میں کہا امریکی جمہوریت کا اصول ہے۔ہارو تو شکست تسلیم کرو،ہمت نہیں ہاریں گے،جدوجہد جاری رکھیں گے۔کاملا ہیرس نےڈونلڈ ٹرمپ کو الیکشن جیتنے پرمبارکباد دی،کہا ٹرمپ کو فون کرکےیقین دلایا کہ اقتدار کی پرامن متنقلی میں مدد کریں گے، مزید کہا کہ ہماری لڑائی امریکا کےمستقبل کی لڑائی ہے،امریکا میں جمہوریت اور قانون کی عمل داری کیلئے لڑتے رہیں گے،انہوں نےصدر جوبائیڈن اپنی ٹیم اور الیکشن عملے کا بھی شکریہ ادا کیا۔  ","world"
"478","صدرجوبائیڈن کی ڈونلڈ ٹرمپ کو وائٹ ہاؤس میں ملاقات کی دعوت","https://urdu.samaa.tv/2087324306","امریکی صدرجوبائیڈن کی ڈونلڈ ٹرمپ کو وائٹ ہاؤس میں ملاقات کی دعوت دی ہے،ڈونلڈ ٹرمپ کی جانب سے دعوت قبول کرلی گئی ہے۔ امریکی صدرجوبائیڈن نےری پبلکن پارٹی کے امیدوار ڈونلڈ ٹرمپ کوفون کرکےصدارتی انتخابات میں جیت پر مباکباددی،جوبائیڈن نےوائٹ ہاؤس میں ملاقات کی دعوت دی،دونوں رہنما جلد ہی وائٹ ہاؤس میں ملاقات کریں گے۔ وائٹ ہاؤس سے جاری بیان میں کہا گیا ہے کہ جوبائیڈن نے اقتدار کی پرامن منتقلی کو یقینی بنانے کا عہد کیا۔بات چیت کے دوران صدر جوبائیڈن نے امریکا کو اکٹھا کرنے کے لیے کام کرنے کی اہمیت پر زور دیا۔ صدر جوبائیڈن آج امریکی قوم سے خطاب بھی کریں گے۔","world"
"479","نیتن یاہو کا ٹرمپ سے رابطہ، ایرانی حملے کے خطرے پر تبادلہ خیال","https://urdu.samaa.tv/2087324301","اسرائیلی وزیر اعظم نیتن یاہو نے نومنتخب امریکی صدر ڈونلڈ ٹرمپ کو ٹیلی فونک رابطے کے دوران انتخابات میں کامیابی حاصل کرنے پر مبارکباد پیش کی ہے۔ امریکی صدارتی انتخابات میں ریپبلیکن امیدوار ڈونلڈ ٹرمپ ڈیموکریٹس امیدوار کاملا ہیرس کو شکست دے کر ایک بار پھر امریکا کے صدر منتخب ہوگئے ہیں۔ ٹرمپ کے الیکٹورل ووٹوں کی تعداد مطلوبہ 270 سے تجاوز کرگئی جبکہ کاملا ہیرس  کو 226 الیکڑول ووٹ ملے۔ ڈونلڈ ٹرمپ امریکا کے 47 ویں صدر ہونگے اور وہ 20 جنوری 2025 کو اپنے عہدے کا حلف اٹھائیں گے۔ عرب خبر رساں ادارے نے اسرائیلی وزیر اعظم آفس کے حوالے سے رپورٹ کیا کہ بدھ کو اسرائیلی وزیر اعظم نیتن یاہو نے ڈونلڈ ٹرمپ سے ٹیلی فونک رابطہ کیا اور انہیں انتخابات جیتنے پر مبارکباد پیش کی ہے۔ اسرائیلی وزیر اعظم آفس کی جانب سے جاری کردہ بیان میں بتایا گیا کہ دونوں رہنماؤں کے درمیان بات چیت خوشگوار رہی۔ بیان میں مزید کہا گیا کہ دونوں نے ""ایرانی خطرے"" اور اسرائیل کی سلامتی کے لیے مل کر کام کرنے کی ضرورت پر تبادلہ خیال کیا۔ واضح رہے کہ ایران کی جانب سے اسرائیل کے حملے کے جواب میں حملہ کرنے کا اعلان کیا گیا تھا۔","world"
"480","دنیا بھر میں مقیم کشمیری آج یوم شہدائے جموں منا رہے ہیں","https://urdu.samaa.tv/2087324295","دنیا بھر میں مقیم کشمیری آج یوم شہدائے جموں منا رہے ہیں۔ کشمیر میڈیا سروس کی رپورٹ کے مطابق نومبر 1947 میں پاکستان کی طرف ہجرت کرنے والے لاکھوں کشمیری مسلمانوں کا قتل عام کیا گیا اور صرف 3 دن میں لاکھوں مسلم خواتین ، بچے ، نوجوان اور بزرگ بے دردی سے قتل کئے گئے۔ نومبر 1947 سے لے کر آج تک مقبوضہ وادی میں اس قتل عام کا سلسلہ جاری ہے اور مقبوضہ علاقے میں آئے روز کشمیری نوجوانوں کا خون بے دردی سے بہایا جاتا ہے۔ بھارتی فوجیوں نے حال ہی میں کپواڑہ میں کشمیری نوجوان کو محاصرے اور تلاشی کی کارروائی کے دوران شہید کیا ہے تاہم،کشمیری اپنے ناقابل تنسیخ حق خود ارادیت کے حصول کی جدوجہد ثابت قدمی سے جاری رکھے ہوئے ہیں۔ دوسری جانب حریت لیڈر یاسین ملک کی جیل میں بھوک ہڑتال پانچویں دن جاری رہی اور ان  کی طبیعت بگڑ گئی ہے، وہہ مقبوضہ  کشمیر میں بھارتی فوجیوں کی طرف سے انسانی حقوق کی خلاف ورزیوں  کے خلاف احتجاج کر رہے ہیں۔ یاسین ملک جیل میں اپنی طبیعت خراب ہونے کے باوجود اپنے مطالبات پر قائم ہیں اور تمام کشمیری سیاسی نظربندوں کی رہائی کا مطالبہ کر رہے ہیں۔ یاسین ملک کو کوئی گزند پہنچی تو اس کی تمام تر ذمہ داری مودی حکومت پر عائد ہوگی۔","world"
"481","سعودی عرب نے ٹرمپ کیلئے صدر منتخب ہونے پر پیغام جاری کر دیا","https://urdu.samaa.tv/2087324279","رپبلکن کے امیدوار ڈونلڈ ٹرمپ نے صدارتی الیکشن میں میدان مارلیا ہے اور 47 ویں صدر منتخب ہو گئے ہیں جس پر انہیں دنیا بھر سے مبارک باد کے پیغامات موصول ہو رہے ہیں اور اسی سلسلے نے سعودی عرب نے بھی اپنی نیک خواہشات کا اظہار کر دیاہے ۔ تفصیلات کے مطابق سعودی فرمانروا شاہ سلمان اور ولی عہد محمد بن سلمان نے ٹرمپ کو صدر منتخب ہونے پر مبارکباد  دیتے ہوئے پیغام جاری کر دیاہے ۔ سعودی وزارت خارجہ سے جاری بیان کے مطابق شاہ سلمان نے دونوں ملکوں کے مضبوط دو طرفہ تعلقات کو سراہا۔ سعودی ولی عہد محمد بن سلمان نے ٹرمپ کی دوسری مدت صدارت کے لیے نیک خواہشات کا اظہار کیا۔","world"
"482","ٹرمپ کی جیت پر چین کا رد عمل بھی آ گیا","https://urdu.samaa.tv/2087324276","رپبلکن امیدوار ڈونلڈ ٹرمپ صدارتی انتخاب جیت گئے جس کا اعلان امریکہ کی سرکاری نیوز ایجنسی کی جانب سے بھی کر دیا گیا ہے تاہم اب عالمی رہنماوں کی جانب سے مبارک باد کے پیغامات آنے کا سلسلہ شروع ہو گیاہے تاہم چین کے وزیر خارجہ نے اسے امریکہ کا اندرونی معاملہ قرار دیاہے ۔ تفصیلات کے مطابق چینی وزیر خارجہ نے امریکہ کے صدارتی انتخابات پر رد عمل دیتے ہوئے کہا کہ امریکہ کے صدارتی انتخابات ان کا اندرونی معاملہ ہے ، ہم امریکہ شہریوں کی رائے کا احترام کرتے ہیں ۔ ۔ یاد رہے کہ شہبازشریف نے ٹرمپ کی کامیابی پر رد عمل دیتے ہوئے کہا تھاکہ ہم نئی امریکی انتظامیہ کے ساتھ مل کرکام کرنے کے خواہاں ہیں۔ نئی امریکی انتظامیہ کے ساتھ تعلقات مزید مستحکم بنانے کیلئے پرعزم ہیں۔","world"
"483","ٹرمپ نے فاتحانہ خطاب میں ایلون مسک کو امریکا کے لیے اہم قرار دیدیا","https://urdu.samaa.tv/2087324272","نومنتخب امریکی صدر ڈونلڈ ٹرمپ نے اپنی کامیابی پر کیے جانے والے خطاب میں ایلون مسک کی تعریف کرتے ہوئے کہا کہ وہ اس وقت امریکا کی سب سے اہم شخصیت ہیں۔ ویسٹ پام بیچ میں حامیوں سے خطاب میں ڈونلڈٹرمپ نے کہا کہ ایلون ایک خاص آدمی ہے جو انتہائی ذہین بھی ہے، ہمیں ان کی حفاظت کرنا ہے ہمارے پاس ایسے افراد زیادہ نہیں ہیں۔ ڈونلڈ ٹرمپ کا کہنا تھا کہ نارتھ کیرولائنا میں طوفان کے بعد عوام کے اصرار پر ایلون مسک سے رابطہ کرکے اسٹار لنک کی سہولت فراہم کروائی جس نے کافی زندگیوں کو بچانے میں مدد دی۔ انہوں اپنے خطاب کے دوران اپنے خاندان خاص طور پر اپنی اہلیہ میلانیا کا شکریہ ادا کرتے ہوئے انہیں گلے لگایا۔ واضح رہے کہ ڈونلڈٹرمپ نے امریکی صدارتی انتخابات میں ایک بار پھر میدان مار لیا ہے۔ ٹرمپ 277 ایلکٹرول ووٹس حاصل کرنے دوسری بار امریکی صدر منتخب ہوگئے ہیں۔","world"
"484","ٹرمپ کی جیت پر ایران کا رد عمل بھی آ گیا","https://urdu.samaa.tv/2087324271","ایران کی حکومت کی ترجمان فاطمہ مہاجرانی نے کہا کہ امریکی انتخابات سے ایرانی عوام کی زندگیوں پر کوئی اثر نہیں پڑے گا۔ رپبلکن امیدوار ڈونلڈ ٹرمپ کی انتخابات میں کامیابی پر ایران کی جانب سے پہلا رد عمل سامنے آ گیاہے جس میں ترجمان ایران حکومت کا کہناتھا کہ امریکی انتخابات ہمارے معاملات نہیں ہیں،  ہماری پالیسیاں مستقل ہیں اور افراد کے مطابق تبدیل نہیں ہوتیں۔ ہم نے ضروری پیش بینی کر لی ہے اور عوام کی زندگیوں میں کوئی تبدیلی نہیں آئے گی، ٹرمپ کے دوبارہ امریکی صدارت کے قریب آنے پر ایران کی کرنسی کی قدر تاریخی سطح تک گر گئی ہے۔ تہران کے تاجروں کے مطابق، ایرانی ریال کی قیمت ڈالر کے مقابلے میں 703,000 ریال پر پہنچ گئی ہے، جس میں دن بھر مزید تبدیلی آ سکتی ہے۔ ٹرمپ نے 2018 میں یکطرفہ طور پر ایران کے نیوکلیئر معاہدے سے امریکہ کو نکال دیا تھا، جس کے بعد دونوں ممالک کے درمیان سالوں سے جاری کشیدگی مزید بڑھی۔ ایران کی معیشت برسوں سے بین الاقوامی پابندیوں کے بوجھ تلے دب چکی ہے جو اس کے نیوکلیئر پروگرام کے تیزی سے بڑھنے پر عائد کی گئی ہیں۔ اس وقت ایران یورینیم کو قریباً ہتھیاروں کی سطح تک افزودہ کر رہا ہے۔","world"
"485","پہلے سے جاری جنگیں ختم کروں گا، ٹرمپ کا امریکی صدر بننے کے بعد خطاب","https://urdu.samaa.tv/2087324262"," صدارتی انتخابات میں کامیابی پر ڈونلڈ ٹرمپ نے اپنی فاتحانہ خطاب میں نئی جنگیں شروع کرنے کے بجائے جاری جنگیں ختم کرنے کا اعلان کردیا۔ ویسٹ پام بیچ میں حامیوں سے خطاب میں ڈونلڈٹرمپ نے کہا کہ شاندار تحریک چلانے پر حامیوں کا شکر گزارہوں، ہمیں تاریخی فتح کسی مقصد کیلئے ملی ہے، ہم نے ملک کے زخموں پر مرہم رکھنا ہے۔ ہم نے جن مشکلات کا سامنا کیا وہ کبھی کسی کو نہیں کرنا پڑا۔ نومنتخب امریکی صدر نے کہا کہ ہم نے سینیٹ کیلئے شاندارمہم چلائی اور سینیٹ کاکنٹرول واپس حاصل کیا۔ ایوان نمائندگان میں بھی اکثریت حاصل کریں گے۔ یہ امریکا کے عوام کی شاندار فتح ہے، سوئنگ اسٹیٹس سے مجھے محبت ہے، ہمیں 315 الیکٹورل ووٹ ملنے کا امکان ہے۔ نومنتخب امریکی صدرڈونلڈٹرمپ نے ایلون مسک بھی کی تعریف کی، کہا کہ ایلون مسک ایک ذہین اور سمجھدار آدمی ہیں، ہمیں اپنے ذہین اور سمجھدار آدمی کا تحفظ کرناچاہیے۔ مزید پڑھیں وزیراعظم کی نومنتخب امریکی صدر ڈونلڈٹرمپ کو مبارکباد اشدہ طلیب اور الہان عمر دوبارہ امریکی کانگریس کی رکن منتخب امریکی صدارتی الیکشن میں دو پاکستانی نژاد امیدوار کامیاب ڈونلڈ ٹرمپ نے کہا کہ قاتلانہ حملے میں میری جان بچ گئی، اس کا ایک مقصد ہے، مجھے نئی زندگی ملنے کا مقصد امریکا کو دوبارہ عظیم بنانا ہے، میں نے اپنی چار سالہ مدت میں کوئی جنگ شروع نہیں کی، گزشتہ دور صدارت میں ہم نے داعش کو شکست دی۔ انہوں نے کہا کہ ہمارے پاس سعودی عرب اور روس سے زیادہ تیل ہے، ہم اپنے تیل کے ذخائر سے بھرپور فائدہ اٹھائیں گے، ہم چاہتے ہیں کہ لوگ ہمارے ملک میں آئیں، جوبھی آئے قانونی راستے سے امریکا آئے۔ یہ بھی پڑھیں ڈونلڈ ٹرمپ کی متوقع جیت پر بٹ کوائن کی قیمت بڑھ گئی خلا بازوں نے خلائی اسٹیشن سے ووٹ ڈال کر اپنی رائے کا اظہار کیا ڈونلڈ ٹرمپ کی جیت،  خام تیل کی قیمتوں میں نمایاں کمی واضح رہے کہ امریکی صدر کے انتخاب کیلئے تمام 50 ریاستوں میں ہونے والی پولنگ کے نتائج کے مطابق ڈونلڈ ٹرمپ نے انتخابی معرکہ جیت لیا ہے اور وہ امریکا کے 47 ویں صدر بن گئے ہیں۔ امریکی صدارتی انتخاب میں538 میں سے اب تک ڈونلڈ ٹرمپ نے 277 اور کملا ہیرس نے 226 الیکٹورل ووٹ حاصل کیے ہیں۔ ڈونلڈ ٹرمپ اس بار الیکٹورل ووٹوں کے ساتھ ساتھ پاپولر ووٹ میں بھی کاملا ہیرس سے بہت آگے ہیں۔ ٹرمپ کے ووٹوں کی تعداد 7 کروڑ سے زائد ہوچکی ہے جبکہ کاملا ہیرس کو اب تک ساڑھے 6 کروڑ سے زائد ووٹ ملے۔ 2016 میں ڈونلڈ ٹرمپ پاپولر ووٹوں میں شکست کے باوجود الیکٹورل ووٹوں کی بنیاد پر صدر بنے تھے۔","world"
"486","کاملا ہیرس انتخابی نتائج سے شدید مایوس، حامیوں سے خطاب نہ کرنے کا فیصلہ","https://urdu.samaa.tv/2087324259","ڈیموکریٹک امیدوارکاملا ہیرس انتخابی نتائج سے شدید مایوس ہوتے ہوئے آج حامیوں سے خطاب نہ کرنے کا فیصلہ کیا ہے۔ امریکی میڈیارپورٹس کےمطابق واشنگٹن میں کاملا ہیرس کی ٹیم نےالیکشن ہیڈکوارٹرزمیں جمع ہونے والے ڈیمویکٹس کو کاملا ہیرس کے فیصلےسےآگاہ کردیا کہ وہ حامیوں سے خطاب نہیں کریں گی،اسی پر وہاں جمع ہونے والے توشرکا واپس لوٹ گئے،کاملا ہیرس کےحامی ان کاخطاب سننے کےلیے واشنگٹن کی ہووارڈ یونیورسٹی میں جمع ہوئے تھے۔ کملا ہیرس امریکا کی پہلی سیاہ فام خاتون نائب صدر ہیں،جنہیں صدرجوبائیڈن نے 2024 کی صدارتی دوڑ سے باہر نکلنے کے بعد اُنہیں صدارتی عہدے کے لئے نامزد کیا تھا۔ کملا ہیرس نے اپنی انتخابی مہم میں تمام امریکیوں کی قیادت کرنے اور سب کو یکساں معاشی مواقع فراہم کرنے کی یقین دہانی کرائی۔ کملا ہیرس نے اپنے سیاسی کیریئر کا آغاز المیڈا کاؤنٹی کے ڈسٹرکٹ اٹارنی آفس سے کیا اور 2003 میں وہ سان فرانسسکو کی ڈسٹرکٹ اٹارنی بنیں۔","world"
"487","ناسا کے خلا بازوں نے خلائی اسٹیشن سے ووٹ ڈال کر اپنی رائے کا اظہار کیا","https://urdu.samaa.tv/2087324258","امریکی صدارتی انتخابات میں زمین کے بعد خلا میں بھی ووٹنگ کا عمل جاری رہا، ناسا کے خلا بازوں نے بین الاقوامی خلائی اسٹیشن (آئی ایس ایس) سے اپنا ووٹ کاسٹ کیا۔ غیر ملکی خبر رساں ادارے کی رپورٹ کے مطابق امریکی خلا بازوں نے بھی اپنے ووٹ کا حق استعمال کرلیا ہے۔ ناسا کے خلابازوں نے ووٹ ڈالنے کے بعد خلائی اسٹیشن سے تصویر شیئر کردی، امریکی خلا بازوں نے الیکٹرک بیلٹ کے ذریعے ووٹ کاسٹ کیا۔ رپورٹ کے مطابق ٹیکساس میں ہیرس کاؤنٹی کلرک آف کورٹ آفس نے بتایا ہے کہ ناسا کے خلابا زبچ ولمور، سنی ولیمز اور ڈان پیٹیٹ نے انتخابات کے دن سے ایک روز قبل بین الاقوامی خلائی اسٹیشن (آئی ایس ایس) سے اپنا ووٹ ڈالا۔ واضح رہے کہ اسمتھ سونین ایئر اینڈ اسپیس میوزیم کے مطابق انتخابی دن سے پہلے ایک خفیہ الیکٹرانک بیلٹ اسپیس سنٹر کو بھیجا جاتا ہے، جسے خلا باز ای میل کے ذریعے حاصل کردہ اسناد سے رسائی حاصل کرکے واپس ہیریس کاؤنٹی کلرک کے دفتر بھیجتے ہیں۔ ","world"
"488","امریکی صدارتی الیکشن میں دو پاکستانی نژاد امیدوار کامیاب","https://urdu.samaa.tv/2087324256","امریکا میں صدارتی الیکشن کے نتائج کے ساتھ ساتھ سینیٹ، ایوان نمائندگان اور ریاستی اسمبلیوں کے نتائج آنے کا سلسلہ بھی جاری ہے۔ ریپبلکنز جماعت امریک سینیٹ میں اکثریتی جماعت بن گئی۔ امریکی میڈیا کے مطابق ریپبلکنز  نے سینیٹ کی 12نشستیں جیت لیں، ریپبلکنز کی سینیٹ میں مجموعی سیٹیں 51ہوگئیں، ریپبلکنز جماعت امریک سینیٹ میں اکثریتی جماعت بن گئی۔ ایوان کا کنٹرول حاصل کرنے کیلئے کسی بھی جماعت کو 51 سیٹیں درکار ہیں۔ ڈیموکریٹ امیدوار ڈاکٹر سلیمان لالانی اور سلمان بھوجانی پاکستانی ٹیکساس اسمبلی کے رکن منتخب ہوگئے، دونوں امیدواروں کا تعلق پاکستان کے سب سے بڑے شہر کراچی سے ہے۔ وہ طویل عرصے سے ہیوسٹن میں آباد ہیں۔ مشی گن سے پاکستانی امریکن عائشہ فاروقی ناکام رہی۔ کانگریس کیلئے واحد پاکستانی امریکن امیدوار ایرن بشیر ہار گئے، ایرن بشیر پینسلوینیا میں  ریپبلکنز کے امیدوار تھے۔ دوسری جانب امریکی میڈیا کے مطابق فلسطینی نژاد راشدہ طلیب دوبارہ کانگریس کی رکن منتخب ہوگئیں، ڈیموکریٹس امیدوار راشدہ طلیب نے  مشی گن کی نشست پر کامیابی حاصل کی۔ مسلمان امیدوار آندرے کارسن بھی کانگریس کے رکن منتخب ہوگئے، ڈیموکریٹس امیدوار آندرے کارسن انڈیانا سے نویں بار کامیاب ہوئے۔ الہان عمر منی بھی سوٹا کی ففتھ ڈسٹرکٹ سےکامیاب ہوئیں۔","world"
"489","غیرروایتی صدارتی امیدوار ڈونلڈ ٹرمپ کے سیاسی سفر  پر ایک نظر","https://urdu.samaa.tv/2087324255","سابق امریکی صدر اور 2024 کے لیےریپبلکن امیدوارڈونلڈ ٹرمپ کا پہلا دورِ اقتدار تنازعات سے بھرپور رہا،اُنہوں نے 91 الزامات کے سائے میں دوسری صدارتی مہم شروع کی، جس میں اُن پر دو ناکام قاتلانہ حملے بھی ہوئے۔ ریپبلکن امیدوارڈونلڈ ٹرمپ ڈونلڈ ٹرمپ جنہوں نے 2017 سے 2021 تک امریکہ کے 45ویں صدرکی حیثیت سےخدمات انجام دیں۔ وہ اپنےمتنازعہ بیانات، پالیسیوں اور کاروباری پس منظر کی وجہ سے نہ صرف امریکہ بلکہ دنیا بھر میں جانے جاتے ہیں۔ ٹرمپ نے 1968ء میں یونیورسٹی آف پنسلوانیا سےمعاشیات میں بیچلرکی ڈگری حاصل کی۔ ان کے والد نے 1971ء میں انہیں اپنی رئیل اسٹیٹ کمپنی کا صدر مقررکیا، جسے انہوں نے ""ٹرمپ آرگنائزیشن"" کا نام دیا۔ ٹرمپ نے کمپنی کو بڑے منصوبوں،جیسے فلک بوس عمارتوں، ہوٹلوں اور گولف کورسز کی تعمیر میں مصروف رکھا۔ سیاسی سفر کا آغاز ۔2016ء کےصدارتی انتخابات میں ڈونلڈ ٹرمہ نے ریپبلکن پارٹی کے امیدوار کےطورپرحصہ لیا اور ڈیمو کریٹک امیدوارہلیری کلنٹن کو شکست دی،ان کی انتخابی مہم میں ان کے بیانات اورپالیسیاں بہت مقبول تھیں، مگر انہوں نے امریکی عوام کو دوحصوں میں تقسیم کردیا۔ان کی صدارت کے دوران مختلف اقدامات نے تنازعات کو جنم دیا، جن میں مسلم اکثریتی ممالک کے شہریوں پر سفری پابندی، امریکہ میکسیکو کی سرحد پردیوارکی تعمیر، اور ماحولیات سے متعلق قوانین کی تبدیلی شامل ہیں 2020 کے انتخابات میں ٹرمپ کو جو بائیڈن نےشکست دی ۔2020 کے انتخابات میں ٹرمپ کو جو بائیڈن نےشکست دی۔مگر انہوں نے اپنی شکست کو تسلیم کرنے سے انکارکردیا اورانتخابات میں دھاندلی کا الزام لگایا۔ 6 جنوری 2021ء کو، انہوں نے اپنے حامیوں کو کیپیٹل ہل کی جانب مارچ کرنےکی ترغیب دی،جس کے نتیجے میں حامیوں نے وہاں حملہ کیا۔جس دوران پانچ لوگ ہلاک ہوئے۔ ٹرمپ امریکی تاریخ کے تیسرے صدر ہیں جن کا مواخذہ کیا گیا، لیکن وہ بری ہوگئے، اُنہیں طاقت کے غلط استعمال،کانگریس کی راہ میں رکاوٹ ڈالنے اور حامیوں کو بغاوت پر اکسانے کے الزامات لگے۔ ان کی صدارت کو سیاسی ماہرین اور مورخین امریکی تاریخ کے متنازعہ اور ناکام صدور میں شمار کرتے ہیں۔ ","world"
"490","راشدہ طلیب، الہان عمر اور آندرے کارسن دوبارہ امریکی کانگریس کی رکن منتخب","https://urdu.samaa.tv/2087324254","امریکا میں صدارتی الیکشن کے نتائج کے ساتھ ساتھ سینیٹ کے نتائج آنے کا سلسلہ بھی جاری ہے۔ ریپبلکنز جماعت امریک سینیٹ میں اکثریتی جماعت بن گئی۔ امریکی میڈیا کے مطابق ریپبلکنز  نے سینیٹ کی 12نشستیں جیت لیں، ریپبلکنز کی سینیٹ میں مجموعی سیٹیں 51ہوگئیں، ریپبلکنز جماعت امریک سینیٹ میں اکثریتی جماعت بن گئی۔ ایوان کا کنٹرول حاصل کرنے کیلئے کسی بھی جماعت کو 51 سیٹیں درکار ہیں۔ امریکی میڈیا کے مطابق فلسطینی نژاد راشدہ طلیب دوبارہ کانگریس کی رکن منتخب ہوگئیں، ڈیموکریٹس امیدوار راشدہ طلیب نے  مشی گن کی نشست پر کامیابی حاصل کی۔ مسلمان امیدوار آندرے کارسن بھی کانگریس کے رکن منتخب ہوگئے، ڈیموکریٹس امیدوار آندرے کارسن انڈیانا سے نویں بار کامیاب ہوئے۔ امریکی میڈیا رپورٹس کے مطابق الہان عمر منی سوٹا کی ففتھ ڈسٹرکٹ سےکامیاب ہوئیں،الہان عمر نے 76.37 فیصد ووٹ حاصل کیے","world"
"491","ریپبلکن پارٹی کو سینیٹ کے بعد ایوان نمائندگان میں بھی سبقت حاصل","https://urdu.samaa.tv/2087324253","امریکی صدارتی الیکشن کے نتائج کا سلسلہ جاری ہے۔ ریپبلکن پارٹی کو سینیٹ کے بعد ایوان نمائندگان میں بھی سبقت حاصل ہوگئی ہے۔ امریکی میڈیا کے مطابق 435 کے ایوان میں 176 ریپبلکن اور139 ڈیموکریٹس کامیاب ہوگئے۔ ایوان میں اکثریت کے لیے 218 ووٹ درکار ہیں۔ ریپبلکنز  نے سینیٹ کی 12نشستیں جیت لیں، ریپبلکنز کی سینیٹ میں مجموعی سیٹیں 51ہوگئیں، ریپبلکنز جماعت امریک سینیٹ میں اکثریتی جماعت بن گئی۔ ایوان کا کنٹرول حاصل کرنے کیلئے کسی بھی جماعت کو اکیاون سیٹیں درکار ہیں۔ دوسری جانب امریکی صدارتی الیکشن کے 35 ریاستوں کے نتائج آگئے، ڈونلڈ ٹرمپ کو اب تک  232 جبکہ کاملا ہیرس کو 198 الیکٹورل ووٹ مل چکے ہیں، ڈونلڈ ٹرمپ کو صدر بننے کیلئے مزید 38 الیکٹورل ووٹ درکار ہیں ۔ایوان نمائندگان میں ری پبلکن 170 اور ڈیموکریٹس 119 نشستوں پر کامیاب ہوچکے ہیں۔","world"
"492","ریپبلکنز جماعت امریک سینیٹ میں بھی اکثریتی جماعت بن گئی","https://urdu.samaa.tv/2087324252","امریکا میں صدارتی الیکشن کے نتائج کے ساتھ ساتھ سینیٹ کے نتائج آنے کا سلسلہ بھی جاری ہے۔ ریپبلکنز جماعت امریک سینیٹ میں اکثریتی جماعت بن گئی۔ امریکی میڈیا کے مطابق ریپبلکنز  نے سینیٹ کی 12نشستیں جیت لیں، ریپبلکنز کی سینیٹ میں مجموعی سیٹیں 51ہوگئیں، ریپبلکنز جماعت امریک سینیٹ میں اکثریتی جماعت بن گئی۔ ایوان کا کنٹرول حاصل کرنے کیلئے کسی بھی جماعت کو اکیاون سیٹیں درکار ہیں۔ مزید پڑھیں راشدہ طلیب اور الہان عمر دوبارہ امریکی کانگریس کی رکن منتخب امریکی صدارتی الیکشن میں دو پاکستانی نژاد امیدوار کامیاب رپورٹ کے مطابق ڈیموکریٹس نے سینیٹ کی 10نشستوں پر کامیابی حاصل کی، ڈیموکریٹس  کی سینیٹ میں مجموعی نشستیں 42ہوگئیں۔ یہ بھی پڑھیں ڈونلڈ ٹرمپ کی متوقع جیت پر بٹ کوائن کی قیمت بڑھ گئی خلا بازوں نے خلائی اسٹیشن سے ووٹ ڈال کر اپنی رائے کا اظہار کیا دوسری جانب ڈونلڈ ٹرمپ ایک بار پھرامریکی صدر بن گئے، ڈونلڈٹرمپ نے277الیکٹورل ووٹ حاصل کرلیے، ڈونلڈٹرمپ امریکاکے47ویں صدرہوں گے، ٹرمپ کومطلوبہ الیکٹورل ووٹ ملتےہی حامیوں نےجشن مناناشروع کردیا۔ کاملاہیرس کواب تک226الیکٹورل ووٹ ملے۔","world"
"493","ڈونلڈ ٹرمپ ایک بار پھر امریکا کے صدر منتخب ہوگئے","https://urdu.samaa.tv/2087324251","ڈونلڈ ٹرمپ ایک بار پھر امریکا کے صدرمنتخب ہوگئے،الیکٹورل ووٹوں کی تعداد مطلوبہ 270 سے تجاوز کرگئی،کاملا ہیرس 226 الیکڑول ووٹ ملے،ڈونلڈ ٹرمپ امریکا کے 47 ویں صدر ہونگے، 20 جنوری 2025 کو اپنے عہدے کا حلف اٹھائیں گے۔ چار ریاستوں کے نتائج آنا باقی ہے،سات میں سےچار سوئنگ اسٹیٹس میں فتح سمیٹی۔ باقی تین میں بھی ٹرمپ کو برتری حاصل ہے،ریپبلکن پارٹی نے وائٹ ہاؤس کے ساتھ سینیٹ کا کنٹرول بھی حاصل کر لیا۔ ایوان نمائندگان میں ری پبلکن 176 اور ڈیموکریٹس 139 نشستوں پر کامیاب ہوئے۔ امریکا میں خاتون صدر بننے کی تاریخ رقم نہ ہوسکی،ٹرمپ نے دوسری بار خاتون امیدوار کو شکست سے دوچار کیا،2016 میں ٹرمپ نےہیلری کلنٹن کوشکست دی تھی،2024 میں کاملا ہیرس ٹرمپ سے شکست کھا گئیں۔ صدارتی امیدوارڈونلڈ ٹرمپ نے 26 ریاستوں میں فاتح سمیٹی ریپبلکنز صدارتی امیدوارڈونلڈ ٹرمپ نے 26 ریاستوں میں فاتح سمیٹی،ٹرمپ ٹیکساس،نارتھ ڈکوٹا، آئیوا، ساؤتھ ڈکوٹا، وائیومنگ،کنساس،میسوری ،انڈیانا،ویسٹ ورجینیا،کینٹکی، ٹینیسی،آرکنساس،اوکلا ہوما، ساوتھ کیرولائنا،نارتھ کیرولائنا۔الاباما، مسی سپی، لوزیانا،فلوریڈا، اوہائیو،مونٹانا، یوٹاہ،ایڈاہو،جارجیا، وسکانسن سے کامیاب ہوئے۔ جبکہ ڈیموکریٹک امیدوارکاملا ہیرس نےکیلیفورنیا،اوریگن ،واشنگٹن ،نیوہیمپاشائر، الینوائے،میری لینڈ ، نیو جرسی ،کنیکٹی کٹ،میسا چوسٹس ،نبراسکا، ہوائی،ورجینیا،ورمونٹ اورمینے اورکولمبیا میں کامیابی سمیٹ لی۔ امریکی میڈیا کےمطابق کسی بھی امیدوار کو جیت کیلئے کل 538 میں سے کم از کم 270 الیکٹورل ووٹ درکار ہیں ریپبلکنز جماعت سینیٹ میں اکثریتی جماعت بن گئی ریپبلکنز جماعت سینیٹ میں اکثریتی جماعت بن گئی،ریپبلکنز نے سینیٹ کی 12نشستیں جیت لیں، ریپبلکنزکی سینیٹ میں مجموعی سیٹیں 51ہوگئیں،ڈیموکریٹس نے سینیٹ کی 10نشستوں پرکامیابی حاصل کی،ڈیموکریٹس کی سینیٹ میں مجموعی نشستیں 42ہوگئیں سوئنگ ریاستوں کے نتائج نارتھ کیرولائنا سےٹرمپ کامیاب ہوگئےجہاں سے انھیں16الیکٹورل ووٹ ملے،ڈونلڈ ٹرمپ نے اہم ریاست جارجیا میں بھی فتح حاصل کر لی،پینسلوینیا،وسکانسن میں ڈونلڈٹرمپ کوبرتری حاصل ہے،سوئنگ ریاست مشی گن میں کاملاہیرس کوبرتری حاصل ہے،ایریز ونا میں سخت مقابلہ ہے،ساتوں ریاستوں میں مجموعی طور پر93 الیکٹورل ووٹ ہیں۔ ایریزونامیں سخت مقابلہ،نیویڈا،پینسلوینیا،جارجیا،وسکانسن میں ڈونلڈ ٹرمپ کو برتری نارتھ کیرولائنا سے ٹرمپ کامیاب،16الیکٹورل ووٹ حاصل  کیے۔ وائٹ ہاؤس کے سامنے ریپبلکن امیدوار ڈونلڈ ٹرمپ کے حامیوں کی جانب سےجشن شروع وائٹ ہاؤس کے سامنے ریپبلکن امیدوار ڈونلڈ ٹرمپ کے حامیوں کی جانب سےجشن شروع ہو گیا ہے۔ڈونلڈ ٹرمپ کےحامیوں نے وائٹ ہاوس کے سامنے نعرے لگائے۔ صدارتی انتخابات اورتناؤ کے پیشِ نظر واشنگٹن میں سیکیورٹی سخت دوسری جانب امریکا میں صدارتی انتخابات اورتناؤ کے پیشِ نظر واشنگٹن میں سیکیورٹی سخت کردی گئی ہے،واشنگٹن ڈی سی کی گلیوں میں پولیس اہلکار اور پولیس موبائلزموجود ہیں۔وائٹ ہاؤس کے ارد گرد 8 فٹ اونچی لوہےکی باڑ لگا دی گئی ہے،کیپیٹل کی عمارت کے گرد بھی باڑ اور رکاوٹیں کھڑی کی گئی ہیں،حفاظتی اقدامات کے تحت کاروباری افراد نے اپنےکاروبار بند کر دیے ہیں۔ فلسطینی نژادراشدہ طلیب دوبارہ کانگریس کی رکن منتخب فلسطینی نژادراشدہ طلیب دوبارہ کانگریس کی رکن منتخب ہوگئیں،ڈیموکریٹس امیدوار راشدہ طلیب نےمشی گن کی نشست پر کامیابی حاصل کی، مسلمان امیدوارآندرےکارسن بھی کانگریس کے رکن منتخب مسلمان امیدوارآندرےکارسن بھی کانگریس کے رکن منتخب ہوگئے،ڈیموکریٹس امیدوار آندرے کارسن انڈیانا سے نویں بار کامیاب ہوئے۔ مسلم رکن کانگریس الہان عمرنے ایک بار پھر اپنی نشست جیت لیں امریکی میڈیا رپورٹس کےمطابق الہان عمر منی سوٹا کی ففتھ ڈسٹرکٹ سےکامیاب ہوئیں،الہان عمر نے 76.37 فیصد ووٹ حاصل کیے۔ پاکستانی امریکن امیدوار سلیمان لالانی ٹیکساس اسمبلی کے دوبارہ رکن منتخب ہوگئے،مخالف امیدوار کو بڑی لیڈ سے شکست دی۔ الیکٹورل کالج امریکی صدارتی انتخابات میں 538 الیکٹورل ووٹ ہیں ، وائٹ ہاؤس تک پہنچنے کیلیے کم ازکم 270  ووٹ درکارہیں، دونوں امیدواروں کے ووٹ برابر ہونے کی صورت میں فیصلہ ایوان نمائندگان میں ہوگا۔ عام انتخابات کے بعد الیکٹرز سترہ دسمبر کو صدر اور نائب صدرکو ووٹ کاسٹ کریں گے،چھ جنوری دو ہزار پچیس کو الیکٹورل ووٹوں کی گنتی ایوان نمائندگان میں ہوگی، امریکا کا نیا صدر بیس جنوری دو ہزار پچیس کو عہدے کا حلف اٹھائے گا۔ ڈیموکریٹک اور ریپبلکن پارٹی کو صدارت کے ساتھ کانگریس کا چیلنج بھی درپیش ہے،سینیٹ میں ڈیموکریٹک پارٹی کو صرف دو ووٹوں کی برتری ہے،ایوان نمائندگان میں ریپبلکنز پارٹی کو چار نشستوں کی اکثریت حاصل ہے۔ صدارتی انتخابات کے ساتھ ساتھ ایوان نمائندگان کی چار سو پینتیس نشستوں پر بھی ووٹنگ ہورہی ہے۔ سینیٹ کے چونتیس ارکان بھی اس الیکشن میں منتخب ہونگے۔ ","world"
"494","امریکا صدارتی انتخابات کی رات ہائپرسونک جوہری میزائل کے تجربے کیلئے تیار","https://urdu.samaa.tv/2087324249","امریکا کی جانب سے آج صدارتی انتخابات کی رات ہی ہائپرسونک جوہری میزائل کا تجربہ کیا جائے گا۔ واضح رہے کہ امریکہ  کی مختلف ریاستوں میں صدر کے انتخاب کیلئے ووٹنگ کا عمل جاری ہے ، پینسلوینیا کی کیمبریا کاونٹی میں ووٹنگ مشین میں خرابی رپورٹ ہوئی جس کے بعد پولنگ کا وقت مقامی وقت کے مطابق رات 10 بجے تک بڑھا دیا گیا ہے ، جارجیا کی فولٹن کاونٹی میں 2 پولنگ سٹیشن میں مبینہ بم کی اطلاع پر پولنگ 30 منٹ تک معطل رہی تاہم کلیئرنس کے بعد دوبارہ شروع کروا دی گئی۔ رپبلکن کے صدارتی امیدوار ڈونلڈ ٹرمپ نے فلوریڈا کے پالم بیچ میں اہلیہ کے ہمراہ ووٹ کاسٹ کیا اور صحافیوں سے گفتگو میں اپنی جیت یقینی ہونے کا ایک مرتبہ پھر دعویٰ کیا۔ غیر ملکی میڈیا رپورٹس کے مطابق ایک طرف انتخابات کیلئے ووٹنگ کا عمل جاری ہے تو دوسری طرف آج ہی امریکا ہائپرسونک جوہری میزائل کا تجربہ کرے گا۔ برطانوی میڈیا کا کہنا ہے کہ امریکی فوج میزائل تجربے کے لیے تیار ہے اور انٹرکانٹی نینٹل بیلسٹک میزائل ’منٹ مین تھری‘ کو مقامی وقت کے مطابق رات 11 بجے سے صبح 5 بجے کے درمیان کیلی فورنیا کے وینڈنبرگ اسپیس فورس بیس سے لانچ کیا جائے گا۔ انتخابات کی رات میزائل تجربے پر کچھ امریکیوں کی جانب سے تحفظات کا اظہار کیا گیا جسے امریکی فوج نے یہ کہہ کر مسترد کردیا ہے کہ اس حوالے سے وقت کا تعین پہلے کیا گیا تھا۔","world"
"495","امریکی صدارتی الیکشن، انڈیانا ، کینٹکی، جارجیا، جنوبی کیرولائنا، ورموٹ ورجینا اور فلوریڈا میں پولنگ ختم، ووٹوں کی گنتی جاری","https://urdu.samaa.tv/2087324247","نئے امریکی صدر کے انتخاب کے لئے انڈیانا اور کینٹکی کے بعد جارجیا، جنوبی کیرولائنا، ورمونٹ ، ورجینیا اور فلوریڈا میں بھی پولنگ کا وقت ختم ہوگیا جس کے بعد ووٹوں کی گنتی جاری ہے۔  امریکا میں پولنگ مکمل ہونے کے اوقات بھی مختلف ریاستوں میں مختلف ہیں، 6 مختلف ٹائم زون کے باعث مختلف امریکی ریاستوں میں پولنگ کا اختتام الگ الگ وقت پر ہوگا جبکہ دیگر ریاستوں میں پولنگ جاری ہے۔   رپبلکن کے صدارتی امیدوار ڈونلڈ ٹرمپ نے فلوریڈا کے پالم بیچ میں اہلیہ کے ہمراہ ووٹ کاسٹ کیا اور صحافیوں سے گفتگو میں اپنی جیت یقینی ہونے کا ایک مرتبہ پھر دعویٰ کیا۔ سب سے پہلے ووٹنگ گزشتہ شب نیو ہیمپشائر کے ایک چھوٹے سے قصبے ڈکسوائل نوچ میں ہوئی جہاں 6 ووٹ رجسٹرڈ تھے جن کے نتائج کے مطابق دونوں امیدواروں کو 3،3 ووٹ حاصل ہوئے اور مقابلہ برابر رہا۔ امریکہ کے صدارتی انتخابات میں جو7 ریاستیں سب سے اہم تصور کی جارہی ہیں ان میں  ایرزونا ، جارجیا، مشی گن، نیواڈا، نارتھ کیرولائنا، پنسلوانیا اور وسکونسن شامل ہیں ۔ ان ریاستوں کو ’ سوئنگ ریاستیں ‘ کہا جارہاہے جو کہ امریکہ کے نئے صدر کے انتخاب میں سب سے اہم کردار ادا کریں گی ۔ کن امریکی ریاستوں میں پولنگ سب سے پہلے ختم ہو گی؟ امریکہ میں صدارتی انتخابات کیلئے پولنگ میں شہری بڑھ چڑھ کر حصہ لے رہے ہیں لیکن آپ کو یہ بتا تے چلیں کہ امریکہ میں سب سے پہلے پولنگ امریکی ریاست انڈیانا اور کینٹکی میں بند ہو گی جہاں ووٹرز کے پاس اپنا حق رائے دہی استعمال کرنے کامقامی وقت کے مطابق شام چھے بجے تک کی مہلت ہے ۔جس کے ایک گھنٹے کے بعد جنوبی کیرولائنا، ورمونٹ، ورجینیا اور سوئنگ ریاست جارجیا میں پولنگ کا وقت ختم ہو گا۔رات آٹھ بجے تک مشرقی سمیت دیگر 20 سے زاید ریاستوں اور ڈسٹرکٹ آف کولمبیا میں ووٹنگ کا وقت ختم ہو گا۔ ریاستوں کے انتخابی نتائج پولنگ کے اختتام کے بعد آنا شروع ہو جائیں گے، لیکن انہیں مکمل طور پر گننے میں گھنٹے یا حتیٰ کہ دن بھی لگ سکتے ہیں۔ ڈونلڈ ٹرمپ کا ووٹ کاسٹ کرنے کے بعد بڑا دعویٰ  رپبلکن کے صدارتی امیدوار ڈونلڈٹرمپ نے اپنی اہلیہ میلانیہ کے ہمراہ فلوریڈا کے پالم بیچ پر اپنا ووٹ کاسٹ کیا جبکہ اس موقع پر صحافیوں سے مختصر گفتگو کرتے ہوئے اپنی کامیابی یقینی ہونے کا ایک مرتبہ پھر دعویٰ کیا ۔ تفصیلات کے مطابق ڈونلڈ ٹرمپ کا کہناتھا کہ  ہم سب کو شامل کرنا چاہتے ہیں، ہمارے پاس ایک عظیم ملک ہے لیکن اس وقت یہ مشکلات میں ہے ، ہمیں اسے ٹھیک کرنا ہوگا، مجھے بہت اعتماد ہے ہم بڑے مارجن سے کامیاب ہوں گے ، ایسا لگتا ہے کہ ریپبلکنز نے بڑی تعداد میں شرکت کی ہے، دیکھتے ہیں کہ نتائج کیسے نکلتے ہیں۔ ٹرمپ کا کہناتھا کہ میں نے ایک بہترین مہم چلائی،  میرے خیال میں یہ تینوں میں سب سے بہترین تھی،  پہلی میں ہم نے اچھا کیا، دوسری میں ہم نے بہت بہتر کیا، لیکن  پھر کچھ ہوا،  میں کہوں گا کہ یہ بہترین مہم تھی۔ ٹرمپ کا کہناتھا کہ  گزشتہ شب ’ جوئے روگن ‘ سے ملاقات کا اعزاز حاصل ہوا ہے اور وہ ایک بہت بڑی شخصیت ہے ۔ٹرمپ کا کہناتھا کہ کوئی تشدد نہیں ہوگا، میرے حمایتی پرتشدد نہیں ہیں، مجھے انہیں یہ کہنے کی بھی ضرورت نہیں ہے ، میں کسی قسم کے تشدد کا حامی نہیں ہوں ۔ ٹرمپ نے ایک مرتبہ پھر دعویٰ کیا کہ مجھے یقین ہے کہ ہم اس مرتبہ بھی بڑی کامیابی حاصل کریں گے ۔ ٹرمپ کا کہناتھا کہ میں صرف غیر قانونی تارکین وطن کے خلاف ہوں، جو بھی ہمارے ملک آنا چاہے اسے قانونی طور پر آنا چاہیے۔ انہوں نے کہا کہ ووٹ گننے  میں 2 سے 3 دن لگنے کی کوئی وجہ نہیں ہے، اتنی تاخیر ہورہی ہے تو قیمتی کمپیوٹر رکھنے کا کیا فائدہ ہے ۔  وینس نے اوہائیو میں ووٹ کاسٹ کر دیا ریپبلکن نائب صدارتی امیدوار جے ڈی وینس نے آج صبح سینسناٹی، اوہائیو میں اپنا ووٹ کاسٹ کیا۔ ووٹ ڈالنے کے بعد وینس نے کہا، ""دیکھیں، مجھے اچھا محسوس ہو رہا ہے۔ جب تک نتائج سامنے نہ آئیں، کچھ یقینی نہیں ہوتا، لیکن میں اس مقابلے کے بارے میں پُراعتماد ہوں۔"" وینس نے مزید بتایا کہ وہ بعد میں آج فلوریڈا کے پام بیچ روانہ ہوں گے، جہاں وہ ڈونلڈ ٹرمپ کے ساتھ انتخابی نتائج کا انتظار کریں گے۔  کیمبریا کاونٹی میں ووٹنگ مشین میں خرابی، پولنگ کا وقت بڑھا دیا گیا کیمبریا کاؤنٹی کے بورڈ آف الیکشنز  نے ووٹنگ مشینوں میں تکنیکی خرابی کے باعث پنسلوانیا کی عدالت سے ووٹنگ کے اوقات شام 8 بجے سے رات 10 بجے تک بڑھانے کی درخواست کی  تھی جسے منظور کر لیا گیا ہے۔ عدالت میں جمع کرائے گئے دستاویزات کے مطابق، منگل کو سافٹ ویئر کی خرابی کی وجہ سے یہ درخواست دائر کی گئی۔ درخواست صبح 9:29 پر فائل کی گئی، جب تک مسئلہ حل نہیں ہوا تھا۔ کاؤنٹی بورڈ نے لکھا کہ ""[الیکٹرانک ووٹنگ سسٹم] کے سافٹ ویئر کی خرابی ایک بڑی تعداد میں ووٹرز کے ووٹ ڈالنے کے حق کو خطرے میں ڈال رہی ہے۔""یہ درخواست اس بات کو یقینی بنانے کے لیے دائر کی گئی ہے کہ تمام ووٹرز کو ووٹ ڈالنے کا موقع فراہم کیا جائے۔   جارجیا کی فولٹن کاونٹی میں بم کی اطلاع جھوٹی نکلی جارجیا کی فولٹن کاونٹی میں 2 پولنگ سٹیشنز میں بم کی اطلاع پر پولنگ کا عمل کچھ دیر کیلئے روکا گیا تاہم کلیئرنس کے بعد پولنگ سٹیشنز کو دوبارہ کھول دیا گیا ۔ کاونٹی کے الیکشن حکام کا کہناتھا کہ فولٹن کاؤنٹی، جارجیا میں منگل کی صبح دو پولنگ مقامات کو مبینہ بم کی اطلاع موصول ہونے پر خالی کروایا گیا ۔ فولٹن کاؤنٹی کی رجسٹریشن اور الیکشنز کی ڈائریکٹر نادین ولیمز نے میڈیا کو بتایا کہ مجموعی طور پر پانچ پولنگ مقامات کو دھمکیاں دی گئیں، جو ناقابل اعتبار ثابت ہوئیں۔ان میں سے دو مقامات کو تقریباً 30 منٹ کے لیے خالی کرایا گیا تھا لیکن صبح 10 بجے تک دوبارہ ووٹنگ شروع ہو گئی۔ کاؤنٹی حکام نے کہا کہ وہ اس تعطل کی تلافی کے لیے عدالت سے درخواست کر رہے ہیں کہ ان دو پولنگ مقامات کے اوقات کو ریاست بھر میں شام 7 بجے کی آخری تاریخ سے 30 منٹ بڑھایا جائے۔ سیکریٹری آف اسٹیٹ بریڈ ریفنسپرجر نے میڈیا کو بتایا کہ فولٹن کاؤنٹی میں دھمکیوں کا آغاز روس سے ہوا، مگر اس بارے میں مزید تفصیلات نہیں بتائیں۔ انہوں نے اٹلانٹا جرنل-کونسٹی ٹیوشن کو بتایا، ""لگتا ہے کہ وہ شرارت پر اتر آئے ہیں۔ وہ نہیں چاہتے کہ ہمارے انتخابات ہموار، منصفانہ اور درست ہوں۔""   ڈونلڈ ٹرمپ کی حمایت کرنے والی مشہور شخصیات ایلون مسک، دنیا کے امیر ترین شخص اور ٹیسلا اور سوشل میڈیا پلیٹ فارم X کے مالک، نے ٹرمپ کے حمایتیوں کے لیے سوئنگ ریاستوں میں $1 ملین یومیہ ووٹر سویپ اسٹیکس کا آغاز کیا ہے۔ جو روگن، پوڈ کاسٹر، کامیڈین، اور الٹیمیٹ فائٹنگ چیمپئن شپ (UFC) کے کمنٹیٹر، نے حال ہی میں تقریباً تین گھنٹے کی گفتگو میں ٹرمپ کا انٹرویو کیا اور پیر کو ان کی حمایت کا اعلان کیا۔ ہلک ہوگن، سابق ریسلر، جون میں ریپبلکن نیشنل کنونشن میں شریک ہوئے اور تب سے ریلیز میں نظر آ رہے ہیں۔ کڈ راک، امریکی گلوکار، نغمہ نگار، اور ریپر، نے بھی ریپبلکن نیشنل کنونشن میں پرفارم کیا۔ یے (پہلے کانیے ویسٹ کے نام سے معروف)، ریپر، پروڈیوسر، اور فیشن ڈیزائنر، نے 2016 کے انتخابات میں بھی ٹرمپ کی حمایت کی تھی۔ ڈاکٹر فل، ٹیلی ویژن شخصیت اور مصنف، نے میڈیسن اسکوائر گارڈن میں ٹرمپ کی ریلی میں شرکت کی۔ رسل برانڈ، متنازعہ کامیڈین، نے جون میں اپنے پوڈکاسٹ پر ٹرمپ کی حمایت کا اعلان کیا۔ بز آلڈرین، چاند پر قدم رکھنے والے دوسرے شخص، نے خلا کی کھوج سے متعلق ٹرمپ کی پالیسیوں کو اپنی حمایت کی وجہ قرار دیا۔  کمالا ہیرس کی حمایت کرنے والے مشہور شخصیات اوپرا ونفری: معروف میزبان اور ٹی وی پروڈیوسر اوپرا نے ستمبر میں ایک ایونٹ ""یونائیٹ فار امریکا"" میں کمالا ہیرس کے ساتھ اسٹیج شیئر کیا۔ پیر کے روز فلڈیلفیا میں ہیرس کی ریلی میں بھی خطاب کیا۔ بیونسے: گلوکارہ بیونسے نے اکتوبر میں ٹیکساس کے شہر ہیوسٹن میں ہیرس کی ریلی میں شرکت کی۔ ٹیلر سوئفٹ: پاپ اسٹار نے ستمبر میں صدارتی مباحثے کے دوران سوشل میڈیا پر ہیرس کی حمایت کا اعلان کیا۔ ایمنم: اکتوبر کے آخر میں، ریپر ایمنم نے اپنے آبائی شہر ڈیٹرائٹ، مشی گن میں ہیرس کی ریلی میں ان کا تعارف کرایا۔ لیبرون جیمز: باسکٹ بال کھلاڑی اور چار بار این بی اے چیمپئن لیبرون نے بدھ کو ایک ویڈیو ایکس پر پوسٹ کی جس میں انہوں نے لکھا، ""جب میں اپنے بچوں اور اپنے خاندان کے بارے میں سوچتا ہوں اور ان کا مستقبل دیکھتا ہوں تو میرے لیے انتخاب واضح ہے۔ ووٹ کمالا ہیرس!!!"" بروس اسپرنگسٹین: اکتوبر میں، راک سنگر بروس نے فلڈیلفیا میں ہیرس کی ریلی میں پرفارم کیا۔  امریکی انتخابات میں ’جیری مینڈرنگ‘ کیا ہے؟ اسے ووٹ کی ہیرا پھیری، طاقت کا قبضہ اور سیدھی سادھی چالاکی کہا جا سکتا ہے،  لیکن یہ قانونی ہے، اور ریپبلکن اور ڈیموکریٹ دونوں ہی اسے استعمال کرتے ہیں۔ جیری مینڈرنگ، جس میں ووٹنگ اضلاع کی سرحدیں دوبارہ ترتیب دی جاتی ہیں تاکہ سیاسی جماعتوں کو فائدہ پہنچایا جا سکے، تقریباً امریکہ جتنا ہی پرانا عمل ہے اور آج بھی سیاسی نظام کا ایک لازمی حصہ ہے۔ اس سال کے عام انتخابات میں، یہ یو ایس ہاؤس آف رپریزنٹیٹیوز کے اہم مقابلوں کے ساتھ ساتھ ریاستی مقننوں کے نتائج پر بھی اثر انداز ہو سکتا ہے۔  سب سے پہلا نتیجہ امریکا میں صدارتی انتخابات کے الیکشن کے دن کی ووٹنگ کا آغاز رات نیو ہیمپشائر میں ہوا اور پہلا ووٹ نیو ہیمپشائر کے ایک چھوٹے سے قصبے ڈکسوائل نوچ میں ڈالا گیا۔ ڈکسوائل نوچ میں کل 6 ووٹ رجسٹر تھے جن میں سے ڈونلڈ ٹرمپ اور کملا ہیرس دونوں کو 3،3 ووٹ پڑے اور اس طرح نیو ہیمپشائر کے ایک چھوٹے قصبے میں ڈیموکریٹ  کی کملا ہیرس اور ریپبلکن کے امیدوار ڈونلڈ ٹرمپ میں مقابلہ برابر رہا۔ رپورٹ کے مطابق 2020 کے امریکی صدارتی انتخابات میں اس قصبے سے جوبائیڈن کو تمام 5 ووٹ ملے تھے جب کہ ٹرمپ ایک بھی ووٹ لینے  میں کامیاب نا ہوسکے تھے۔ امریکی میڈیا کا بتانا ہے کہ ڈکسوائل نوچ قصبے میں امریکا کی تمام دیگر ریاستوں سے قبل رات گئے ووٹنگ شروع کرنے کا آغاز 1960 میں ہوا تھا اور اب یہ ایک روایت ہے۔ واضح رہے امریکا میں صدارتی انتخابات آج منعقد ہونے جارہے ہیں اور کچھ الیکشن کے دن کی ووٹنگ کا آغاز  ہوچکا ہے جب کہ 6 مختلف ٹائم زون کے باعث مختلف امریکی ریاستوں میں پولنگ کا آغاز اور اختتام الگ الگ وقتوں پر ہوگا۔ اس کے علاوہ قبل از وقت ووٹنگ کے تحت ہونے والی بیلٹ اور ای میل ووٹنگ کے ذریعے بھی اب تک 7 کروڑ سے زائد امریکی اپنا ووٹ کاسٹ کرچکے ہیں۔ صدارتی  انتخابات میں ریپبلکن امیدوار ڈونلڈ ٹرمپ اور ڈیموکریٹ امیدوار کملا ہیرس میں کانٹے کا مقابلہ متوقع ہے اور پانسہ پلٹنے والی 7 ریاستیں کسی بھی امیدوار کی کامیابی میں فیصلہ کن ہوں گی جب کہ کسی بھی امیدوار کو صدر منتخب ہونے کے لیے 538 الیکٹورل ووٹ میں سے کم از کم  270 الیکٹورل ووٹ درکار ہونگے۔  الیکشن میں کون ووٹ ڈال سکتا ہے؟ امریکی انتخابات میں ووٹ ڈالنے کے لیے ووٹرز کا امریکی شہری، کم از کم 18 سال کا ہونا اور رہائشی شرائط پر پورا اترنا ضروری ہے۔ یہ معیارات مختلف ریاستوں میں مختلف ہیں۔ ووٹرز کے لیے لازم ہے کہ وہ ریاست میں ایک مخصوص تاریخ سے پہلے رجسٹرڈ ہوں۔ بعض ریاستوں میں سزا یافتہ مجرموں اور ذہنی طور پر غیر فعال لوگوں کو ووٹ ڈالنے کی اجازت نہیں۔ عام طور پر امریکہ سے باہر رہنے والے امریکی ""ایبسنٹ بیلٹ"" یعنی غیر حاضر ہوتے ہونے کی صورت میں مہیا کی گئی سہولت کی تحت ووٹ ڈال سکتے ہیں۔ تاہم صدارتی انتخاب کے لیے ایسے افراد جو امریکہ کے پورٹو ریکو، یو ایس ورجن آئی لینڈز، گوام، شمالی مریاناس جزیرے اور امریکی سموا کے علاقوں میں رہتے ہیں ان کے ووٹ ڈالنے پر ممانعت ہے۔  الیکٹورل کالج امریکی صدارتی انتخابات میں 538 الیکٹورل ووٹ ہیں ، وائٹ ہاؤس تک پہنچنے کیلیے کم ازکم 270  ووٹ درکارہیں، دونوں امیدواروں کے ووٹ برابر ہونے کی صورت میں فیصلہ ایوان نمائندگان میں ہوگا۔ عام انتخابات کے بعد الیکٹرز سترہ دسمبر کو صدر اور نائب صدر کو ووٹ کاسٹ کریں گے، چھ جنوری دو ہزار پچیس کو الیکٹورل ووٹوں کی گنتی ایوان نمائندگان میں ہوگی، امریکا کا نیا صدر بیس جنوری دو ہزار پچیس کو عہدے کا حلف اٹھائے گا۔ ڈیموکریٹک اور ریپبلکن پارٹی کو صدارت کے ساتھ کانگریس کا چیلنج بھی درپیش ہے، سینیٹ میں ڈیموکریٹک پارٹی کو صرف دو ووٹوں کی برتری ہے، ایوان نمائندگان میں ریپبلکنز پارٹی کو چار نشستوں کی اکثریت حاصل ہے۔ صدارتی انتخابات کے ساتھ ساتھ ایوان نمائندگان کی چار سو پینتیس نشستوں پر بھی ووٹنگ ہورہی ہے۔ سینیٹ کے چونتیس ارکان بھی اس الیکشن میں منتخب ہونگے۔","world"
"496","ڈونلڈ ٹرمپ نے اپنا ووٹ ڈالنے کے بعد ایک مرتبہ پھر بڑا دعویٰ کر دیا","https://urdu.samaa.tv/2087324243","رپبلکن کے صدارتی امیدوار ڈونلڈٹرمپ نے اپنی اہلیہ میلانیہ کے ہمراہ فلوریڈا کے پالم بیچ پر اپنا ووٹ کاسٹ کیا جبکہ اس موقع پر صحافیوں سے مختصر گفتگو کرتے ہوئے اپنی کامیابی یقینی ہونے کا ایک مرتبہ پھر دعویٰ کیا ۔ تفصیلات کے مطابق ڈونلڈ ٹرمپ کا کہناتھا کہ  ہم سب کو شامل کرنا چاہتے ہیں، ہمارے پاس ایک عظیم ملک ہے لیکن اس وقت یہ مشکلات میں ہے ، ہمیں اسے ٹھیک کرنا ہوگا، مجھے بہت اعتماد ہے ہم بڑے مارجن سے کامیاب ہوں گے ، ایسا لگتا ہے کہ ریپبلکنز نے بڑی تعداد میں شرکت کی ہے، دیکھتے ہیں کہ نتائج کیسے نکلتے ہیں۔ ٹرمپ کا کہناتھا کہ میں نے ایک بہترین مہم چلائی،  میرے خیال میں یہ تینوں میں سب سے بہترین تھی،  پہلی میں ہم نے اچھا کیا، دوسری میں ہم نے بہت بہتر کیا، لیکن  پھر کچھ ہوا،  میں کہوں گا کہ یہ بہترین مہم تھی۔ ٹرمپ کا کہناتھا کہ  گزشتہ شب ’ جوئے روگن ‘ سے ملاقات کا اعزاز حاصل ہوا ہے اور وہ ایک بہت بڑی شخصیت ہے ۔ٹرمپ کا کہناتھا کہ کوئی تشدد نہیں ہوگا، میرے حمایتی پرتشدد نہیں ہیں، مجھے انہیں یہ کہنے کی بھی ضرورت نہیں ہے ، میں کسی قسم کے تشدد کا حامی نہیں ہوں ۔ ٹرمپ نے ایک مرتبہ پھر دعویٰ کیا کہ مجھے یقین ہے کہ ہم اس مرتبہ بھی بڑی کامیابی حاصل کریں گے ۔ ٹرمپ کا کہناتھا کہ میں صرف غیر قانونی تارکین وطن کے خلاف ہوں، جو بھی ہمارے ملک آنا چاہے اسے قانونی طور پر آنا چاہیے۔ انہوں نے کہا کہ ووٹ گننے  میں 2 سے 3 دن لگنے کی کوئی وجہ نہیں ہے، اتنی تاخیر ہورہی ہے تو قیمتی کمپیوٹر رکھنے کا کیا فائدہ ہے ۔","world"
"497","دو ماہ میں دوسرابھارتی مگ29 طیارہ گر کر تباہ","https://urdu.samaa.tv/2087324240","بھارتی فضائیہ کا مگ 29 لڑاکا طیارہ آگراہ میں گر کر تباہ ہو گیاہے ۔ تفصیلات کے مطابق مگ29 لڑاکا طیارہ تکنیکی خرابی کے باعث معمول کی تربیت کے دوران اتر پردیش کے شہر آگرہ کے قریب گرکر تباہ ہوگیا۔ واقعے کے وقت طیارہ پنجاب کے شہر ادھم پور سے اڑان بھر کر ایک مشق کیلیے آگرہ جا رہا تھا ۔ حادثے میں شامل لڑاکا طیارہ اپگریڈ شدہ ورژن مگ 29 UPG تھا۔ 2 ماہ میں بھارت کا یہ دوسرا مگ 29 طیارہ گر کر تباہ ہواہے۔اس سے قبل ستمبر میں ایک مگ 29 کو راجستھان کے باڑ میر میں معمول کے گشت کے دوران گر کر تباہ ہوا۔","world"
"498","بھارتی ریاست آسام میں حکومتی پالیسیوں کی بدولت علیحدگی پسند تحریک زور پکڑنے لگیں","https://urdu.samaa.tv/2087324237","بھارت کی ریاست آسام میں حکومتی پالیسیوں کی بدولت علیحدگی پسند تحاریک زور پکڑنے لگیں ہیں لیکن بھارت کی تاریخ رہی ہے کہ اس نے روز اول سے اکھنڈ بھارت کی آڑ میں ناجائز اور غاصبانہ قبضے کی روش کو برقرار رکھا ، بھارت کے زیر تسلط شمال مشرقی ریاستیں بشمول آسام، ناگالینڈ، منی پور میزورام اوردیگر ریاستیں جغرافیہ ،زبان اور تہذیب وثقافت کے اعتبار سے بالکل مختلف ہیں ،  یہ حقیقت ہےکہ شمال مشرقی ریاستیں بھارتی حکومت کو صرف سیاسی مقاصد کے حصول کیلیے درکار ہوتی ہیں ۔ آسام کی جغرافیائی اور اسٹریٹجک حیثیت اسے بہت اہم بناتی ہے، کیونکہ  اس کی سرحد  بنگلہ دیش، بھوٹان اور چین (تبت) کے ساتھ ملتی ہے  ، آسام کی آبادی 31 ملین سے زیادہ ہے، جو اسے شمال مشرقی بھارت کی آبادی کے لحاظ سے سب سے بڑی ریاست بناتی ہے، گزشتہ کئی دہائیوں سے بھارتی ریاست آسام  سیاسی،سماجی اور معاشی مسائل کا شکار ہے، آسام وسائل سے مالا مال ریاست ہے مگر  ناقص انفراسٹرکچر ، سیاسی عدم استحکام، اور مودی سرکار کی ناقص پالیسیوں کی وجہ سے پستی کا شکار ہے۔ آسام کی  32.67  آبادی شدید غربت کا شکار ہے، جبکہ بے روزگاری اور مہنگائی مزید بڑھ گئی ہیں، 2018 میں کیے جانے والے سروے کے مطابق:""آسام کے  15لاکھ  نوجوان بے روزگار ہیں جسکی وجہ سے وہ کیرالہ، حیدرآباد اور گجرات کی طرف ہجرت کرنے پر مجبور ہیں""۔ 2017 کی ورلڈ بینک کی رپورٹ کے مطابق:""آسام کی 3 کروڑ  کی آبادی میں سے ایک تہائی غربت کی لکیر سے نیچے زندگی گزار رہے ہیں جو کہ  قومی سطح پر سب سے زیادہ ہے""۔ عوام میں احساس محرومی، معاشی عدم مساوات، اور ثقافتی زوال کے باعث باغی تحریکیں زور پکڑ رہی ہیں، بھارتی حکومت کی ناانصافیوں کی وجہ سےآسام میں علیحدگی پسند تحریکیں 1970 کی دہائی  سے سرگرم ہیں جو کہ آزاد آسام کا مطالبہ کررہی ہیں ، آسام میں اہم علیحدگی پسند گروپوں میں نیشنل ڈیموکریٹک فرنٹ آف بودولینڈ (NDFB)، بودو پیپلز فرنٹ (BPF)، اور کاچاری نیشنل لبریشن فرنٹ (KNLF) شامل ہیں، جو علاقائی خود مختاری کے حق میں آواز اٹھاتے ہیں، آسام میں  صحت کا شعبہ متعدد چیلنجز کا سامنا کر رہا ہے جو کہ گزرتے دن کے ساتھ بڑھ رہے ہیں ۔ بین الاقوامی رپورٹ کےمطابق؛آسام کی 40 فیصد آبادی صحت کی بنیادی سہولیات سے محروم ہیں، 50 فیصد کے قریب طبی عملے کی کمی ہے، آسام میں سرکاری اور نجی ملاکر تقریباً 1,500 ہسپتال ہیں، ریاست کی آبادی تقریباً 35 ملین ہے، جو کہ ہر 23,000 افراد کے لیے تقریباً ایک ہسپتال کے برابر ہے، ان  اعداد و شمار کی روشنی میں یہ کہا جا سکتا ہے کہ آسام کا نظامِ صحت تباہی کے دہانے پر کھڑا ہے مگر مودی سرکار خاموش تماشائی بنی ہوئی ہے ۔ آسام کےموجودہ سیاسی و اقتصادی حالات دیکھ کر اس بات کا بخوبی اندازہ لگایا جا سکتا ہے کہ مستقبل میں آسام پر بھارت اپنا کنٹرول کھو دے گا  ، مودی سرکار  کی ناقص ریاستی پالیسیوں کے باعث آسام کی عوام تنگ آچکی ہے اور اپنی خودمختاری کی جانب تیزی سے بڑھ رہی ہے۔","world"
"499","مقبوضہ کشمیر میں بھارتی مظالم عروج پر","https://urdu.samaa.tv/2087324236","2019 میں بھارتی حکومت نے آئین کے آرٹیکل 370 کو منسوخ کر کے مقبوضہ کشمیر کی خصوصی حیثیت کو غیر قانونی طور پر ختم کیا،   مقبوضہ کشمیر کے حالات پر امن کا دعویٰ کرتے رہتے ہیں، لیکن حقیقت ان جھوٹے دعووں کے بالکل برعکس ہے،  کیونکہ قابض علاقوں میں سیکیورٹی کی صورتحال بھارتی حکومت کہ ظلم کی وجہ سے دن بدن خراب ہو رہی ہے ۔ تفصٰلات کے مطابق مودی حکومت بتدریج مقبوضہ کشمیر کو فوج سے کنٹرول کر رہی ہے،  جس کی وجہ سے سول انتظامیہ کا کردار اور اثر کم ہو رہا ہے۔ مقبوضہ کشمیر میں، فوج کے پاس وسائل اور کنٹرول بھارت کے کسی بھی دوسرے علاقے سے زیادہ ہے۔ حالیہ اقدام میں بھارتی فوج کی ایلیٹ پیرا رجمنٹ کے کرنل وکرانت پرشار کو پولیس میں تربیت اور اسپیشل آپریشنز گروپ کے سینئر سپرنٹنڈنٹ آف پولیس (SSP) کے طور پر مقرر کیا گیا ہے۔مودی کی زیر قیادت بی جے پی حکومت نے دعویٰ کیا تھا کہ کشمیر کی خصوصی حیثیت کے خاتمے سے غیر قانونی قبضے والے علاقے میں ترقی اور تشدد کے خاتمے کا راستہ ہموار ہوگا، لیکن بھارتی پولیس کو بھاری اسلحے سے لیس کرنے سے مودی حکومت کا مقبوضہ کشمیر میں پر امن ماحول فراہمی کا دعویٰ بے نقاب ہو گیا ہے۔ بھارت اپنی فوج کی موجودگی سے کشمیر کی متنازعہ حیثیت تبدیل نہیں کر سکتا۔مقبوضہ کشمیر کے دنیا کا سب سے زیادہ فوجی علاقے بن چکا ہے جہاں 10 لاکھ سے زیادہ بھارتی فوجی تعینات ہیں۔بھارت بین الاقوامی برادری کو مقبوضہ کشمیر کے اصل صورتحال کے بارے میں گمراہ کر رہا ہے۔ بھارت   اپنی قانون نافذ کرنے والی ایجنسیوں کے ذریعے اختلاف رائے کو دبا رہا ہے اور سخت قوانین نافذ کر رہا ہے۔ یہ بالکل واضح ہے کہ بھارت اپنے ہندوتوا عزائم کو فوجی طاقت کے ذریعے پھیلا رہا ہے۔ دنیا کو یہ سمجھنے کی ضرورت ہے کہ جنوبی ایشیا میں پائیدار امن اسی وقت ممکن ہے ۔ جب کشمیر کے مسئلے کو اقوام متحدہ کی متعلقہ قراردادوں کے مطابق آئی او جے کے کے عوام کو ان کا حق خو ارادیت دے کر حل کیا جائے۔","world"
"500","جوبائیڈن کی عوام سے ووٹ ڈالنے کی اپیل، آواز کو ایوانوں تک پہنچائیں، کاملا ہیرس","https://urdu.samaa.tv/2087324223","امریکی صدر جوبائیڈن نے عوام سے ووٹ ڈالنے کی اپیل کرتے ہوئے کہا ہے کہ کہ باہر نکلیں اور ووٹ ڈالیں۔ امریکہ  کی مشرقی ریاستوں میں صدر کے انتخاب کیلئے ووٹنگ کا عمل شروع ہو گیا ہے جبکہ نیو یمپشائر میں سب سے پہلے پولنگ گزشتہ شب شروع ہوئے اور پہلا نتیجہ بھی سامنے آ چکا ہے ۔ امریکا میں صدارتی انتخابات کے الیکشن کے دن کی ووٹنگ کا آغاز رات نیو ہیمپشائر میں ہوا اور پہلا ووٹ نیو ہیمپشائر کے ایک چھوٹے سے قصبے ڈکسوائل نوچ میں ڈالا گیا۔ ڈکسوائل نوچ میں کل 6 ووٹ رجسٹر تھے جن میں سے ڈونلڈ ٹرمپ اور کملا ہیرس دونوں کو 3،3 ووٹ پڑے اور اس طرح نیو ہیمپشائر کے ایک چھوٹے قصبے میں ڈیموکریٹ  کی کملا ہیرس اور ریپبلکن کے امیدوار ڈونلڈ ٹرمپ میں مقابلہ برابر رہا۔ الیکشن ڈے پر امریکی صدر جوبائیڈن نے امریکی عوام کے لئے سوشل میڈیا پر خصوصی پیغام جاری کیا اور ان سے ووٹ ڈالنے کی اپیل کی۔ اپنے پیغا میں صدر بائیڈن نے لکھا کہ باہر نکلیں، ووٹ ڈالیں، آئیں مل کر کاملا ہیرس کو کامیاب کرکے تاریخ رقم کردیں۔ کاملا ہیرس کا سوشل میڈیا پر پیغام دوسری جانب ڈیمو کریٹک صدارتی امیدوار کاملا ہیرس نے بھی سوشل میڈیا پر پیغام جاری کیا جس میں ان کا کہنا تھا کہ آج ہم ووٹ دیں گے کیونکہ ہم اپنے ملک سے محبت کرتے ہیں، ہم امریکی وعدے پر یقین رکھتے ہیں۔ کاملا ہیرس کا کہنا تھا کہ ووٹ دے کر اپنی آواز کو ایوانوں تک پہنچائیں۔","world"
"501","امریکی صدارتی انتخاب، پولنگ جاری","https://urdu.samaa.tv/2087324218","امریکہ  کی مختلف ریاستوں میں صدر  کے انتخاب کیلئے ووٹنگ کا عمل جاری ہے  تاہم پینسلوینیا کی کیمبریا کاونٹی میں ووٹنگ مشین میں خرابی رپورٹ ہوئی ہے جس کے بعد پولنگ کا وقت بڑھانے کیلئے عدالت میں درخواست دائر کر دی گئی ۔ جارجیا کی فولٹن کاونٹی میں 2 پولنگ سٹیشن میں مبینہ بم کی اطلاع پر پولنگ 30 منٹ تک معطل رہی تاہم کلیئرنس کے بعد دوبارہ شروع کروا دی گئی۔ رپبلکن کے صدارتی امیدوار ڈونلڈ ٹرمپ نے فلوریڈا کے پالم بیچ میں اہلیہ کے ہمراہ ووٹ کاسٹ کیا اور صحافیوں سے گفتگو میں اپنی جیت یقینی ہونے کا ایک مرتبہ پھر دعویٰ کیا ۔ تفصیلات کے مطابق  نیویارک، نیوجرسی، ورجینیا اور نیو ہیمپشائر، کینٹکی، انڈیانا اور کنیکٹیکٹ سمیت 40 سے زائد ریاستوں میں ووٹنگ کا عمل جاری ہے جہاں شہری اپنا حق رائے دہی استعمال کرتے ہوئے نئے امریکی صدر کا انتخاب کریں گے ۔ آپ کو یہاں یہ بھی بتاتے چلیں کہ سب سے پہلے ووٹنگ گزشتہ شب نیو ہیمپشائر کے ایک چھوٹے سے قصبے ڈکسوائل نوچ میں ہوئی جہاں 6 ووٹ رجسٹرڈ تھے جن کے نتائج کے مطابق دونوں امیدواروں کو 3،3 ووٹ حاصل ہوئے اور مقابلہ برابر رہا۔ امریکہ کے صدارتی انتخابات میں جو7 ریاستیں سب سے اہم تصور کی جارہی ہیں ان میں  ایرزونا ، جارجیا، مشی گن، نیواڈا، نارتھ کیرولائنا، پنسلوانیا اور وسکونسن شامل ہیں ۔ ان ریاستوں کو ’ سوئنگ ریاستیں ‘ کہا جارہاہے جو کہ امریکہ کے نئے صدر کے انتخاب میں سب سے اہم کردار ادا کریں گی ۔  ڈونلڈ ٹرمپ کا ووٹ کاسٹ کرنے کے بعد بڑا دعویٰ  رپبلکن کے صدارتی امیدوار ڈونلڈٹرمپ نے اپنی اہلیہ میلانیہ کے ہمراہ فلوریڈا کے پالم بیچ پر اپنا ووٹ کاسٹ کیا جبکہ اس موقع پر صحافیوں سے مختصر گفتگو کرتے ہوئے اپنی کامیابی یقینی ہونے کا ایک مرتبہ پھر دعویٰ کیا ۔ تفصیلات کے مطابق ڈونلڈ ٹرمپ کا کہناتھا کہ  ہم سب کو شامل کرنا چاہتے ہیں، ہمارے پاس ایک عظیم ملک ہے لیکن اس وقت یہ مشکلات میں ہے ، ہمیں اسے ٹھیک کرنا ہوگا، مجھے بہت اعتماد ہے ہم بڑے مارجن سے کامیاب ہوں گے ، ایسا لگتا ہے کہ ریپبلکنز نے بڑی تعداد میں شرکت کی ہے، دیکھتے ہیں کہ نتائج کیسے نکلتے ہیں۔ ٹرمپ کا کہناتھا کہ میں نے ایک بہترین مہم چلائی،  میرے خیال میں یہ تینوں میں سب سے بہترین تھی،  پہلی میں ہم نے اچھا کیا، دوسری میں ہم نے بہت بہتر کیا، لیکن  پھر کچھ ہوا،  میں کہوں گا کہ یہ بہترین مہم تھی۔ ٹرمپ کا کہناتھا کہ  گزشتہ شب ’ جوئے روگن ‘ سے ملاقات کا اعزاز حاصل ہوا ہے اور وہ ایک بہت بڑی شخصیت ہے ۔ٹرمپ کا کہناتھا کہ کوئی تشدد نہیں ہوگا، میرے حمایتی پرتشدد نہیں ہیں، مجھے انہیں یہ کہنے کی بھی ضرورت نہیں ہے ، میں کسی قسم کے تشدد کا حامی نہیں ہوں ۔ ٹرمپ نے ایک مرتبہ پھر دعویٰ کیا کہ مجھے یقین ہے کہ ہم اس مرتبہ بھی بڑی کامیابی حاصل کریں گے ۔ ٹرمپ کا کہناتھا کہ میں صرف غیر قانونی تارکین وطن کے خلاف ہوں، جو بھی ہمارے ملک آنا چاہے اسے قانونی طور پر آنا چاہیے۔ انہوں نے کہا کہ ووٹ گننے  میں 2 سے 3 دن لگنے کی کوئی وجہ نہیں ہے، اتنی تاخیر ہورہی ہے تو قیمتی کمپیوٹر رکھنے کا کیا فائدہ ہے ۔  وینس نے اوہائیو میں ووٹ کاسٹ کر دیا ریپبلکن نائب صدارتی امیدوار جے ڈی وینس نے آج صبح سینسناٹی، اوہائیو میں اپنا ووٹ کاسٹ کیا۔ ووٹ ڈالنے کے بعد وینس نے کہا، ""دیکھیں، مجھے اچھا محسوس ہو رہا ہے۔ جب تک نتائج سامنے نہ آئیں، کچھ یقینی نہیں ہوتا، لیکن میں اس مقابلے کے بارے میں پُراعتماد ہوں۔"" وینس نے مزید بتایا کہ وہ بعد میں آج فلوریڈا کے پام بیچ روانہ ہوں گے، جہاں وہ ڈونلڈ ٹرمپ کے ساتھ انتخابی نتائج کا انتظار کریں گے۔  کیمبریا کاونٹی میں ووٹنگ مشین میں خرابی، وقت بڑھانے کی درخواست کیمبریا کاؤنٹی کے بورڈ آف الیکشنز نے ایک پنسلوانیا کی عدالت سے ووٹنگ کے اوقات شام 8 بجے سے رات 10 بجے تک بڑھانے کی درخواست کی ہے۔ عدالت میں جمع کرائے گئے دستاویزات کے مطابق، منگل کو سافٹ ویئر کی خرابی کی وجہ سے یہ درخواست دائر کی گئی۔ درخواست صبح 9:29 پر فائل کی گئی، جب تک مسئلہ حل نہیں ہوا تھا۔ کاؤنٹی بورڈ نے لکھا کہ ""[الیکٹرانک ووٹنگ سسٹم] کے سافٹ ویئر کی خرابی ایک بڑی تعداد میں ووٹرز کے ووٹ ڈالنے کے حق کو خطرے میں ڈال رہی ہے۔""یہ درخواست اس بات کو یقینی بنانے کے لیے دائر کی گئی ہے کہ تمام ووٹرز کو ووٹ ڈالنے کا موقع فراہم کیا جائے۔  جارجیا کی فولٹن کاونٹی میں بم کی اطلاع جھوٹی نکلی جارجیا کی فولٹن کاونٹی میں 2 پولنگ سٹیشنز میں بم کی اطلاع پر پولنگ کا عمل کچھ دیر کیلئے روکا گیا تاہم کلیئرنس کے بعد پولنگ سٹیشنز کو دوبارہ کھول دیا گیا ۔ کاونٹی کے الیکشن حکام کا کہناتھا کہ فولٹن کاؤنٹی، جارجیا میں منگل کی صبح دو پولنگ مقامات کو مبینہ بم کی اطلاع موصول ہونے پر خالی کروایا گیا ۔ فولٹن کاؤنٹی کی رجسٹریشن اور الیکشنز کی ڈائریکٹر نادین ولیمز نے میڈیا کو بتایا کہ مجموعی طور پر پانچ پولنگ مقامات کو دھمکیاں دی گئیں، جو ناقابل اعتبار ثابت ہوئیں۔ان میں سے دو مقامات کو تقریباً 30 منٹ کے لیے خالی کرایا گیا تھا لیکن صبح 10 بجے تک دوبارہ ووٹنگ شروع ہو گئی۔ کاؤنٹی حکام نے کہا کہ وہ اس تعطل کی تلافی کے لیے عدالت سے درخواست کر رہے ہیں کہ ان دو پولنگ مقامات کے اوقات کو ریاست بھر میں شام 7 بجے کی آخری تاریخ سے 30 منٹ بڑھایا جائے۔ سیکریٹری آف اسٹیٹ بریڈ ریفنسپرجر نے میڈیا کو بتایا کہ فولٹن کاؤنٹی میں دھمکیوں کا آغاز روس سے ہوا، مگر اس بارے میں مزید تفصیلات نہیں بتائیں۔ انہوں نے اٹلانٹا جرنل-کونسٹی ٹیوشن کو بتایا، ""لگتا ہے کہ وہ شرارت پر اتر آئے ہیں۔ وہ نہیں چاہتے کہ ہمارے انتخابات ہموار، منصفانہ اور درست ہوں۔""  ڈونلڈ ٹرمپ کی حمایت کرنے والی مشہور شخصیات ایلون مسک، دنیا کے امیر ترین شخص اور ٹیسلا اور سوشل میڈیا پلیٹ فارم X کے مالک، نے ٹرمپ کے حمایتیوں کے لیے سوئنگ ریاستوں میں $1 ملین یومیہ ووٹر سویپ اسٹیکس کا آغاز کیا ہے۔ جو روگن، پوڈ کاسٹر، کامیڈین، اور الٹیمیٹ فائٹنگ چیمپئن شپ (UFC) کے کمنٹیٹر، نے حال ہی میں تقریباً تین گھنٹے کی گفتگو میں ٹرمپ کا انٹرویو کیا اور پیر کو ان کی حمایت کا اعلان کیا۔ ہلک ہوگن، سابق ریسلر، جون میں ریپبلکن نیشنل کنونشن میں شریک ہوئے اور تب سے ریلیز میں نظر آ رہے ہیں۔ کڈ راک، امریکی گلوکار، نغمہ نگار، اور ریپر، نے بھی ریپبلکن نیشنل کنونشن میں پرفارم کیا۔ یے (پہلے کانیے ویسٹ کے نام سے معروف)، ریپر، پروڈیوسر، اور فیشن ڈیزائنر، نے 2016 کے انتخابات میں بھی ٹرمپ کی حمایت کی تھی۔ ڈاکٹر فل، ٹیلی ویژن شخصیت اور مصنف، نے میڈیسن اسکوائر گارڈن میں ٹرمپ کی ریلی میں شرکت کی۔ رسل برانڈ، متنازعہ کامیڈین، نے جون میں اپنے پوڈکاسٹ پر ٹرمپ کی حمایت کا اعلان کیا۔ بز آلڈرین، چاند پر قدم رکھنے والے دوسرے شخص، نے خلا کی کھوج سے متعلق ٹرمپ کی پالیسیوں کو اپنی حمایت کی وجہ قرار دیا۔  کمالا ہیرس کی حمایت کرنے والے مشہور شخصیات اوپرا ونفری: معروف میزبان اور ٹی وی پروڈیوسر اوپرا نے ستمبر میں ایک ایونٹ ""یونائیٹ فار امریکا"" میں کمالا ہیرس کے ساتھ اسٹیج شیئر کیا۔ پیر کے روز فلڈیلفیا میں ہیرس کی ریلی میں بھی خطاب کیا۔ بیونسے: گلوکارہ بیونسے نے اکتوبر میں ٹیکساس کے شہر ہیوسٹن میں ہیرس کی ریلی میں شرکت کی۔ ٹیلر سوئفٹ: پاپ اسٹار نے ستمبر میں صدارتی مباحثے کے دوران سوشل میڈیا پر ہیرس کی حمایت کا اعلان کیا۔ ایمنم: اکتوبر کے آخر میں، ریپر ایمنم نے اپنے آبائی شہر ڈیٹرائٹ، مشی گن میں ہیرس کی ریلی میں ان کا تعارف کرایا۔ لیبرون جیمز: باسکٹ بال کھلاڑی اور چار بار این بی اے چیمپئن لیبرون نے بدھ کو ایک ویڈیو ایکس پر پوسٹ کی جس میں انہوں نے لکھا، ""جب میں اپنے بچوں اور اپنے خاندان کے بارے میں سوچتا ہوں اور ان کا مستقبل دیکھتا ہوں تو میرے لیے انتخاب واضح ہے۔ ووٹ کمالا ہیرس!!!"" بروس اسپرنگسٹین: اکتوبر میں، راک سنگر بروس نے فلڈیلفیا میں ہیرس کی ریلی میں پرفارم کیا۔  سب سے پہلا نتیجہ امریکا میں صدارتی انتخابات کے الیکشن کے دن کی ووٹنگ کا آغاز رات نیو ہیمپشائر میں ہوا اور پہلا ووٹ نیو ہیمپشائر کے ایک چھوٹے سے قصبے ڈکسوائل نوچ میں ڈالا گیا۔ ڈکسوائل نوچ میں کل 6 ووٹ رجسٹر تھے جن میں سے ڈونلڈ ٹرمپ اور کملا ہیرس دونوں کو 3،3 ووٹ پڑے اور اس طرح نیو ہیمپشائر کے ایک چھوٹے قصبے میں ڈیموکریٹ  کی کملا ہیرس اور ریپبلکن کے امیدوار ڈونلڈ ٹرمپ میں مقابلہ برابر رہا۔ رپورٹ کے مطابق 2020 کے امریکی صدارتی انتخابات میں اس قصبے سے جوبائیڈن کو تمام 5 ووٹ ملے تھے جب کہ ٹرمپ ایک بھی ووٹ لینے  میں کامیاب نا ہوسکے تھے۔ امریکی میڈیا کا بتانا ہے کہ ڈکسوائل نوچ قصبے میں امریکا کی تمام دیگر ریاستوں سے قبل رات گئے ووٹنگ شروع کرنے کا آغاز 1960 میں ہوا تھا اور اب یہ ایک روایت ہے۔ واضح رہے امریکا میں صدارتی انتخابات آج منعقد ہونے جارہے ہیں اور کچھ الیکشن کے دن کی ووٹنگ کا آغاز  ہوچکا ہے جب کہ 6 مختلف ٹائم زون کے باعث مختلف امریکی ریاستوں میں پولنگ کا آغاز اور اختتام الگ الگ وقتوں پر ہوگا۔ اس کے علاوہ قبل از وقت ووٹنگ کے تحت ہونے والی بیلٹ اور ای میل ووٹنگ کے ذریعے بھی اب تک 7 کروڑ سے زائد امریکی اپنا ووٹ کاسٹ کرچکے ہیں۔ صدارتی  انتخابات میں ریپبلکن امیدوار ڈونلڈ ٹرمپ اور ڈیموکریٹ امیدوار کملا ہیرس میں کانٹے کا مقابلہ متوقع ہے اور پانسہ پلٹنے والی 7 ریاستیں کسی بھی امیدوار کی کامیابی میں فیصلہ کن ہوں گی جب کہ کسی بھی امیدوار کو صدر منتخب ہونے کے لیے 538 الیکٹورل ووٹ میں سے کم از کم  270 الیکٹورل ووٹ درکار ہونگے۔  الیکشن میں کون ووٹ ڈال سکتا ہے؟ امریکی انتخابات میں ووٹ ڈالنے کے لیے ووٹرز کا امریکی شہری، کم از کم 18 سال کا ہونا اور رہائشی شرائط پر پورا اترنا ضروری ہے۔ یہ معیارات مختلف ریاستوں میں مختلف ہیں۔ ووٹرز کے لیے لازم ہے کہ وہ ریاست میں ایک مخصوص تاریخ سے پہلے رجسٹرڈ ہوں۔ بعض ریاستوں میں سزا یافتہ مجرموں اور ذہنی طور پر غیر فعال لوگوں کو ووٹ ڈالنے کی اجازت نہیں۔ عام طور پر امریکہ سے باہر رہنے والے امریکی ""ایبسنٹ بیلٹ"" یعنی غیر حاضر ہوتے ہونے کی صورت میں مہیا کی گئی سہولت کی تحت ووٹ ڈال سکتے ہیں۔ تاہم صدارتی انتخاب کے لیے ایسے افراد جو امریکہ کے پورٹو ریکو، یو ایس ورجن آئی لینڈز، گوام، شمالی مریاناس جزیرے اور امریکی سموا کے علاقوں میں رہتے ہیں ان کے ووٹ ڈالنے پر ممانعت ہے۔  الیکٹورل کالج امریکی صدارتی انتخابات میں 538 الیکٹورل ووٹ ہیں ، وائٹ ہاؤس تک پہنچنے کیلیے کم ازکم 270  ووٹ درکارہیں، دونوں امیدواروں کے ووٹ برابر ہونے کی صورت میں فیصلہ ایوان نمائندگان میں ہوگا۔ عام انتخابات کے بعد الیکٹرز سترہ دسمبر کو صدر اور نائب صدر کو ووٹ کاسٹ کریں گے، چھ جنوری دو ہزار پچیس کو الیکٹورل ووٹوں کی گنتی ایوان نمائندگان میں ہوگی، امریکا کا نیا صدر بیس جنوری دو ہزار پچیس کو عہدے کا حلف اٹھائے گا۔ ڈیموکریٹک اور ریپبلکن پارٹی کو صدارت کے ساتھ کانگریس کا چیلنج بھی درپیش ہے، سینیٹ میں ڈیموکریٹک پارٹی کو صرف دو ووٹوں کی برتری ہے، ایوان نمائندگان میں ریپبلکنز پارٹی کو چار نشستوں کی اکثریت حاصل ہے۔ صدارتی انتخابات کے ساتھ ساتھ ایوان نمائندگان کی چار سو پینتیس نشستوں پر بھی ووٹنگ ہورہی ہے۔ سینیٹ کے چونتیس ارکان بھی اس الیکشن میں منتخب ہونگے۔","world"
"502","امریکی انتخابات میں ایک بار پھر روسی مداخلت کے الزامات","https://urdu.samaa.tv/2087324201","امریکی انتخابات میں ایک بار پھر روسی مداخلت کے الزامات لگنے لگے۔ امریکی میڈیا کے مطابق کاملا ہیرس کو دو ووٹ ڈالنے کی ویڈیو جعلی نکلی۔ سوشل میڈیا انفلوئنسر نے ایک ویڈیو پوسٹ کی تھی جس میں ایک شخص کاملا ہیرس کو دو ووٹ کاسٹ کرنے کا دعویٰ کیا تھا۔ میڈیا رپورٹس کے مطابق سوشل میڈیا انفلوئنسر  نے اعتراف کیا کہ انہیں ایک روسی ایجنٹ نے ویڈیو پوسٹ کرنے کے لیے سو ڈالر دیے تھے۔ٓسٹریلیا سے روسی ایجنٹ نے کئی جعلی ویڈیوز اپلوڈ کروائے۔ دو ہزار سولہ کے انتخابات میں بھی ٹرمپ کی فتح کے بعد روسی مداخلت کا شور اٹھا تھا۔ واضح رہے کہ امریکا کا نیا صدر کون ہوگا، ڈونلڈ ٹرمپ یا کاملہ ہیرس، فیصلے کا دن آگیا۔ سینتالیسویں امریکی صدر کے انتخاب کے لیے ووٹنگ چند گھنٹوں بعد شروع ہوگی۔ سات کروڑ 89 لاکھ افراد 5 نومبر کے باقاعدہ الیکشن سے پہلے ووٹ ڈال چکے، باقی ووٹرز آج اپنے پسندیدہ امیدوار کا چناؤ کریں گے۔ بڑے معرکے کیلئے پولنگ اسٹیشنز پر الیکٹرونک مشینیں۔ بیلٹ باکس اور دیگر سامان پہنچادیا گیا۔ ","world"
"503","ڈونلڈ ٹرمپ یا کاملا ہیرس؟ کون بنے گا امریکا کا اگلا صدر؟ فیصلے کی گھڑی آگئی","https://urdu.samaa.tv/2087324192","امریکا کا نیا صدر کون ہوگا، ڈونلڈ ٹرمپ یا کاملہ ہیرس، فیصلے کا دن آگیا۔ سینتالیسویں امریکی صدر کے انتخاب کے لیے ووٹنگ چند گھنٹوں بعد شروع ہوگی۔ سات کروڑ 89 لاکھ افراد 5 نومبر کے باقاعدہ الیکشن سے پہلے ووٹ ڈال چکے، باقی ووٹرز آج اپنے پسندیدہ امیدوار کا چناؤ کریں گے۔ بڑے معرکے کیلئے پولنگ اسٹیشنز پر الیکٹرونک مشینیں۔ بیلٹ باکس اور دیگر سامان پہنچادیا گیا۔ امریکا میں صدارتی الیکشن کیلئے پولنگ پاکستانی وقت کے مطابق سہ پہر چار بجے شروع ہوگی، ریپبلکن ٹرمپ اور ڈیموکریٹ کاملہ کے درمیان کانٹے کا مقابلہ متوقع ہے۔ کامیاب وہی ہوگا جو 538 میں سے 270 الیکٹورل ووٹ حاصل کرے گا۔ 7 سوئنگ اسٹیٹس کسی امیدوار کی کامیابی میں فیصلہ کُن ہوں گی۔ ووٹرز ایوان نمائندگان کے 435 ارکان اور 34 سینیٹرز کو بھی منتخب کریں گے۔ امریکا میں نئے صدر کے انتخاب کیلئے معرکہ آج ہوگا، اگر ڈونلڈ ٹرمپ فتح حاصل کرتے ہیں تو وہ امریکا کے دوسرے صدر ہوں گے، جس نے شکست کھا کر دوبارہ غیر متواتر مدت میں صدارت کا عہدہ سنبھالا۔ پوری دنیا کی نظریں امریکا کے سنسنی خیز الیکشن پر لگی ہیں۔ قمست کاملا ہیرس پر مہربان ہوتی ہے یا ڈونلڈ ٹرمپ پر فیصلہ انتخابی دنگل میں ہوجائے گا۔","world"
"504","صدارتی الیکشن کی دوڑ ضرور جیتیں گے، ڈونلڈ ٹرمپ کا دعویٰ","https://urdu.samaa.tv/2087324179","سابق امریکی صدر اور ری پبلکن صدارتی امیدوار ڈونلڈ ٹرمپ نے دعویٰ کیا ہے کہ صدارتی الیکشن کی دوڑ ضرور جیتیں گے۔ امریکا کے صدارتی انتخابات کا انعقاد 5 نومبر کو ہوگا جن میں سابق صدر اور ری پبلکن امیدوار ڈونلڈ ٹرمپ کا مقابلہ نائب صدر اور ڈیموکریٹک پارٹی کی صدارتی امیدوار کاملا ہیرس سے ہے۔ شمالی کیرولینا میں خطاب کرتے ہوئے ری پبلکن امیدوار ڈونلڈ ٹرمپ نے دعویٰ کیا کہ تمام سوئنگ اسٹیٹس پر ہم ہی کامیابی حاصل کریں گے اور صدارتی الیکشن کی دوڑ ضرور جیتیں گے۔ سابق امریکی صدر کا کہنا تھا کہ ہم نے ہارنا نہیں ہے،عوام وائٹ ہاؤس پہنچنے کیلئے ہمیں ووٹ دیں۔ اپنے خطاب میں ڈونلڈ ٹرمپ کا کہنا تھا کہ اقتدار میں آکر مہنگائی ختم کریں گے اور معیشت مزید بہتر بنائیں گے، اقتدار میں آکر جرائم پیشہ افراد کا ملک میں داخلہ بند کردوں گا اور میکسیکو سے آنیوالے مجرموں کا راستہ روکیں گے۔ ان کا مزید کہنا تھا کہ ہمارے دور میں امریکا کی معیشت دنیا کی بہترین معیشت تھی  اور امریکا کی سرحدیں بھی محفوظ تھیں۔ یاد رہے کہ امریکا کے 60 ویں صدراتی الیکشن میں تقریباً 24 کروڑ امریکی حق رائے دہی استعمال کرنے کے لیے تیار ہیں جن میں سے 7 کروڑ پہلے ہی ووٹ کاسٹ کرچکے ہیں ۔ اس الیکشن میں 435 ایوان نمائندگان کے ممبران، 33 سینیٹرز، اور 13 گورنرز کا انتخاب بھی کیا جائے گا۔ واضح رہے کہ انتخابات کے نتائج کا فیصلہ نیشنل پاپولر ووٹ نہیں بلکہ الیکٹورل کالجز کے ذریعے ہوتا ہے اور ہر ریاست میں الیکٹورل ووٹ کی تعداد آبادی پر منحصر ہے، لہذا قومی سطح پر انتخابی نتیجے کا انحصار بڑی ریاستوں پر بھی ہوتا ہے۔ صدارتی الیکشن جیتنے کے لیے کسی بھی امیدوار کو 538 الیکٹورل ووٹ میں سے 270 درکار ہیں اور خاص طور پر سوئنگ سٹیٹس اہمیت کی حامل ہوں گی جہاں 93 الیکٹورل ووٹس انتہائی اہم ہیں۔","world"
"505","امریکہ میں صدارتی انتخابات ہمیشہ منگل کے دن ہی کیوں ہوتے ہیں ؟ وجہ جانئے","https://urdu.samaa.tv/2087324178","امریکہ کے صدارتی انتخابات میں صرف ایک دن باقی ہے  لیکن ایک سوال جو ذہن میں آتا ہے کہ ہمیشہ امریکی صدر کے انتخاب کیلئے ووٹنگ نومبر میں منگل کے روز ہی کیوں ہوتی ہے اور یہ منگل نومبر کے آغاز میں آنے والے پہلے پیر کے بعد کا ہوتا ہے ۔ امریکی خبر رساں ادارے کے مطابق اس کا تعلق امریکی سیاسی تاریخ اور امریکیوں کے روزمرہ کے معمولات سے ہے، امریکہ کی آزادی کے بعد 1788 میں ہونے والے پہلے صدارتی الیکشن کے بعد 1800 کی ابتدائی دہائیوں تک ریاستیں 34 دن کے دورانیے میں کسی بھی دن الیکشن کرا سکتی تھیں اور اس کے لیے کوئی ایک دن مقرر نہیں تھا۔اس کی وجہ سے کئی مسائل پیدا ہوتے تھے۔ پالیسی سازوں کو جلد اس بات کا اندازہ ہو گیا کہ 34 دن کے دورانیے میں جن ریاستوں میں پہلے ووٹنگ ہو جائے گی اس کے نتائج دیگر ریاستوں کی رائے عامہ کو بھی متاثر کریں گے۔ اس مسئلے کا یہ حل نکالا گیا کہ پورے امریکہ میں صدارتی الیکشن کے لیے ایک دن اور تاریخ متعین کر دیے جائیں۔کانگریس نے 1845 میں قانون سازی کر کے نومبر میں پہلے پیر کے بعد آنے والے منگل کو انتخاب کا دن مقرر کردیا۔ لیکن الیکشن کے لیے اس دن اور مہینے کا تعین بہت سوچ بچار کے بعد کیا گیا اور ووٹرز کی زیادہ سے زیادہ سہولت کو پیشِ نظر رکھا گیا۔ انیسویں صدی تک امریکہ میں شامل ریاستوں کی زیادہ تر آبادی زراعت سے وابستہ تھی۔ ان لوگوں کے معمولات بہت سخت تھے جس میں فصلوں کی کاشت، ان کی کٹائی، صفائی اور منڈیوں میں فروخت جیسے مراحل سے گزرنا ہوتا تھا۔عام طور پر کاشت کار بدھ کو اپنی اجناس اور پیداوار منڈیوں میں فروخت کرنے جاتے تھے۔ اس لیے ووٹنگ کے لیے بدھ کا دن مقرر کرنے کا سوال ہی پیدا نہیں ہوتا تھا۔ اتوار کو چھٹی تو ہوتی تھی لیکن اس دن الیکشن رکھنے میں یہ قباحت تھی کہ زیادہ تر آبادی چرچ جاتی تھی۔ پھر بہت سے ووٹر پولنگ اسٹیشنز سے بہت دور رہتے تھے۔اس لیے دو مصروف دنوں کے درمیان کانگریس ووٹرز کو پولنگ بوتھ تک آنے کے لیے طویل مسافت طے کرنے کا بھی مناسب وقت دینا چاہتی تھی۔ یہی وجہ تھی کہ منگل کو مناسب ترین دن سمجھا گیا کیوں کہ اس طرح چرچ میں عبادت کے بعد پولنگ اسٹیشن پہنچنے کے لیے بھی مناسب وقت مل گیا اور بدھ کا اہم کاروباری دن بھی متاثر نہیں ہو رہا تھا۔ الیکشن کے لیے مہینے کا انتخاب کرتے ہوئے بھی کاشت کاروں کی مصروفیات مدِ نظر رکھی گئیں۔ موسمِ بہار اور گرما میں فصل کی بوائی کا موسم ہوتا ہے جب کہ گرمی کے اختتام اور خزاں کے ابتدائی دنوں میں فصلوں کی کٹائی اور پیداوار حاصل کی جاتی ہے۔اس لیے نومبر کو سب سے مناسب مہینہ سمجھا گیا کیوں کہ فصلوں کی کٹائی کا کام مکمل ہو جاتا ہے اور سردی میں شدت بھی پیدا نہیں ہوتی۔ دنیا میں آج کئی ممالک اتوار کو الیکشن منعقد کراتے ہیں لیکن امریکہ میں اب بھی منگل ہی کو الیکشن ڈے ہوتا ہے۔بعض لوگ الیکشن ڈے کے دن میں تبدیلی پر زور دیتے ہیں۔ ان کے بقول امریکہ کی زیادہ تر ورکنگ کلاس اب پیر سے جمعے تک کام کرتی ہے اس لیے الیکشن ڈے پر ووٹنگ آسان بنانے کے لیے اسے چھٹی کے دن ہونا چاہیے۔ اسی طرح الیکشن ڈے کو عام تعطیل قرار دینے کے مطالبات بھی سامنے آتے رہے ہیں۔ آج امریکہ میں زراعت سے وابستہ خاندان آبادی کا صرف دو فی صد ہیں لیکن نومبر کے پہلے پیر کے بعد آنے والے منگل کو الیکشن ڈے کی روایت آج بھی برقرار ہے۔","world"
"506","امریکی صدارتی انتخاب، سوئنگ ریاستیں توجہ کا مرکز کیوں ؟","https://urdu.samaa.tv/2087324173","امریکا کے صدارتی انتخابات میں فتح حاصل کرنے والا شخص 330 ملین سے زائد لوگوں پر حکومت کرے گا، لیکن یہ مقابلہ چند مخصوص ریاستوں میں موجود ہزاروں ووٹرز کے فیصلے پر منحصر ہے۔ امریکی رائے عامہ کے مطابق اس بار 50 میں سے صرف سات ریاستیں واقعی میں مقابلے میں ہیں جبکہ باقی تمام ریاستیں یا تو ڈیموکریٹک کا مضبوط قلعہ ہیں یا پھر رپبلکن کی مکمل گرفت میں ہیں ۔ ان سات ریاستوں میں سے پنسلوانیا سب سے بڑی اور اہم ریاست ہے جو فیصلہ کرے گی کہ آیا ڈیموکریٹ کاملا ہیرس یا ریپبلکن ڈونلڈ ٹرمپ اگلے صدر ہوں گے۔ دونوں امیدواروں کی زیادہ تر انتخابی مہم اور اشتہارات انہی سات ریاستوں میں مرکوز ہیں۔ قومی مقبول ووٹ سے فیصلہ کیوں نہیں ہوتا؟ دیگر وفاقی عہدوں اور ریاستی دفاتر کے انتخابات کے برعکس، امریکی صدر کے انتخابات صرف مقبول ووٹ پر منحصر نہیں ہوتے۔ اس کے بجائے، ایک نظام کے تحت جسے الیکٹورل کالج کہا جاتا ہے، ہر ریاست کے نتائج کے مطابق اس کے الیکٹورل ووٹ دیے جاتے ہیں، جو زیادہ تر ریاست کی آبادی پر مبنی ہوتے ہیں۔ کامیابی کے لیے کسی بھی امیدوار کو 538 الیکٹورل ووٹوں میں سے 270 ووٹ حاصل کرنے ہوتے ہیں۔ 2016 میں، ٹرمپ نے الیکٹورل کالج میں فتح حاصل کی تھی جبکہ مجموعی قومی ووٹ میں ہار گئے تھے۔ کن ریاستوں کا مقابلہ سخت ہے؟ اس بار سات ریاستیں دونوں پارٹیوں کے درمیان جھول رہی ہیں: جن میں مشی گن، پنسلوانیا، وسکونسن، ایریزونا، جارجیا، نیواڈا اور نارتھ کیرولائنا شامل ہیں۔ مشی گن، پنسلوانیا اور وسکونسن ایک طویل عرصے سے ڈیموکریٹک ""بلو وال"" تصور کی جاتی تھیں، لیکن 2016 میں ٹرمپ نے یہاں کامیابی حاصل کرکے حیران کن جیت حاصل کی تھی۔ بعد میں، 2020 میں جو بائیڈن نے انہی ریاستوں میں دوبارہ فتح حاصل کی۔ پنسلوانیا کی اہمیت کیوں زیادہ ہے؟ پنسلوانیا میں 19 الیکٹورل ووٹ ہیں، جو کہ کسی بھی اہم ریاست میں سب سے زیادہ ہیں۔ اگر کاملا ہیرس یہ ریاست ہار جاتی ہیں تو انہیں جیتنے کے لیے نارتھ کیرولائنا یا جارجیا میں کامیابی حاصل کرنی ہوگی۔ ٹرمپ یا ہیرس کے لیے جیتنے کی راہ کو ہموار کرنے کے لیےدونوں  نے پنسلوانیا کو سب سے زیادہ اہمیت دی ہے۔ انتخابی مہموں نے پنسلوانیا میں اکتوبر 7 تک 279.3 ملین ڈالر کے اشتہارات پر خرچ کیے ہیں، جو کسی دوسری ریاست سے زیادہ ہے۔ نیبراسکا کے ایک ضلع کی طرف توجہ کیوں؟ نیبراسکا اور مین کی دو ریاستیں الیکٹورل ووٹ میں تقسیم کا اصول اپناتی ہیں۔ نیبراسکا کے دوسرے کانگریشنل ڈسٹرکٹ کا ایک الیکٹورل ووٹ اس انتخاب میں اہمیت رکھتا ہے۔ اگر کاملا ہیرس نے مشی گن، پنسلوانیا اور وسکونسن میں کامیابی حاصل کر لی اور ٹرمپ نے باقی چار میدان جیت لیے تو نیبراسکا کا یہ ووٹ ممکنہ طور پر انتخابات کے نتیجہ کا فیصلہ کر سکتا ہے۔","world"
"507","دبئی کے ویزے کیلئے کتنی فیس دینی ہو گی ؟ جانئے","https://urdu.samaa.tv/2087324168","متحدہ عرب امارات کی جانب سے چند ممالک کو چھوڑ کر  غیر ملکی سیاحوں کو ویزہ حاصل کرنے کی لازمی شرط عائد کردی گئی ہے، جس کے بغیر داخلہ ممکن نہیں ہوگا۔ متحدہ عرب امارات تیزی سے ایک مقبول سیاحتی مقام بن گیا ہے جہاں مغرب اور مشرق دونوں کے مسافروں کے لیے تفریحی مواقع فراہم کیے جاتے ہیں۔سیاحتی مقصد کے لیے غیر ملکی سیاحوں کو 30 یا 60 دن کے لیے سنگل انٹری ویزا دیا جاتا ہے اور میزبان یا اسپانسر لازمی طور پر امارات میں سیاحت کے شعبے میں کام کرنے والی کوئی اسٹیبلشمنٹ ہونی چاہیے۔ ویزا جاری کرنے کے لیے متعلقہ شعبہ مقررہ فیس اور مالی ضمانتی رقم وصول کرتا ہے۔ عموماً 30 دن کا وزٹ ویزا حاصل کرنے کے لیے اسپانسر کی ضرورت ہوتی ہے، جو کہ کوئی فرد، کمپنی یا ہوٹل ہوسکتا ہے۔ وزٹ ویزا کے تقاضے ایک ذاتی تصویر پاسپورٹ کی کاپی کچھ قومیتوں کے لیے ملک کا شناختی کارڈ (عراق، پاکستان، ایران، افغانستان) امارات میں موزوں میڈیکل انشورنس سفر جاری رکھنے کا ٹکٹ یا امارات چھوڑنے کا ٹکٹ ہوٹل ریزرویشن یا رہائش کی تفصیلات وزٹ ویزا اپلائی  کرنے کا طریقہ یو اے ای 30 دن وزٹ ویزا کی نئی فیس 30 دن کے وزٹ ویزا کی فیس 200 درہم ہے اضافی ویلیو ایڈڈ ٹیکس (5%) بھی شامل ہے اضافی فیس (اگر اسپانسرڈ شخص یو اے ای میں موجود ہے): نالج درہم: 10 درہم انوویشن درہم: 10 درہم یو اے ای کے اندر فیس: 500 درہم","world"
"508","کینیڈا نے بھارت کو “سائبر تھریٹ “ کی فہرست میں شامل کر لیا","https://urdu.samaa.tv/2087324136","کینیڈا نے بھارت کو “سائبر تھریٹ “کی فہرست میں شامل کر لیا,مودی سرکار کی دوسری ریاستوں  کے معاملات میں دخل اندازی کھل کر سامنے آگئی ہے کینیڈا کے سینٹر فارسائبرسیکیورٹی  نےنیشنل سائبر تھریٹ اسسمنٹ 2025-2026 رپورٹ جاری کی ہے، رپورٹ کےمطابق انڈیاسائبر ٹیکنالوجی کےذریعے اپنےمخالفین کو نشانہ بنارہا ہے،بھارت سائبر صلاحیتوں کوکینیڈین شہریوں کے خلاف استعمال کر رہا ہے جو کینیڈا کی قومی سلامتی کے لیے خطرہ ہیں۔ ایک بھارت نوازہیکٹویسٹ گروپ نے کینیڈا کی ویب سائٹس، بشمول کینیڈا کی مسلح افواج کی ویب سائٹوں پرسائبرحملے اورجاسوسی  کی  سرگرمیوں میں شامل ہیں۔ کیرولین زیویئر،کینیڈا کی کمیونیکیشن سیکیورٹی اسٹیبلشمنٹ کی سربراہ نےاپنے بیان میں کہا""بھارت کو ایک نئے سائبر خطرےکے طور پر دیکھا جا رہا ہے ۔ بھارتی سرکار سائبر ٹیکنالوجی کا استعمال کرتے ہوئے""بیرون ملک رہنے والے"" سیاسی کارکنوں اور مخالفین"" کی نگرانی اور جاسوسی کر رہا ہے۔ نیشنل سائبرتھریٹ اسسمنٹ کی رپورٹ  بھارت،کینیڈا سفارتی کشیدگی کے واقعات میں ایک نئی کڑی ہے،کیرولین زیویئرکا یہ بیان نائب وزیر خارجہ ڈیوڈ موریسن کے اس بیان کےبعد سامنے آیا، جس میں انہوں نے امت شاہ پر سکھوں کے خلاف تشدد کی منصوبہ بندی کا الزام عائد کیا تھا۔ اس سےقبل کینیڈین وزیراعظم  جسٹن ٹروڈو نےاپنےبیان میں کہاتھا کہ کینیڈا کے پاس  ہردیپ سنگھ نجر کےقتل میں  بھارتی سرکار کے  ملوث ہونے کے قابل اعتماد شواہد موجود ہیں۔ کینیڈا نےاکتوبر کے اوائل میں سکھ علیحدگی پسندتحریکوں کو دبانے کی سرگرمیوں میں ملوث ہونے کے ردعمل  میں  چھ انڈین سفارت کاروں کو بھی  ملک بدر کر دیا ہے۔","world"
"509","ڈیموکریٹک صدارتی امیدوارکاملا ہیرس کے سیاسی سفر پر ایک نظر","https://urdu.samaa.tv/2087324132","امریکا میں صدارتی انتخابات میں ایک روز باقی رہ گیا،ڈیموکریٹک صدارتی امیدوار کاملا ہیرس اور ری پبلیکن امیدوار ڈونلڈ ٹرمپ کے درمیان کانٹے کا مقابلہ متوقع ہے۔ امریکی میڈیا رپورٹس کےمطابق مختلف رائےشماریوں میں کاملا ہیرس کو صرف ایک پوائنٹ کی برتری حاصل ہے،تاہم اُس میں غلطی کا امکان بھی موجود ہے۔دونوں امیدواروں کی توجہ پانسہ پلٹنے والی ریاستوں پر مر کوز ہے۔ کاملا ہیرس کے سیاسی سفر پر ایک نظر تارکین وطن کے گھرمیں آنکھ کھولنےوالی کاملا ہیرس کا سیاسی سفر بہت دلچسپ ہے،ڈسٹرکٹ اٹارنی سے کیریئرکا آغاز کرنے والی کاملا ہیرس امریکا کی پہلی خاتون نائب صدر اوراب صدارتی امیدوار بننے تک کئی سنگ میل عبور کیے،اور نئی تاریخ رقم کرنے کے سفر پر ہیں۔ کاملا امریکہ کےسب سےمتنوع اور لبرل خطوں میں سے ایک سےتعلق رکھتی ہیں،انہوں نے اپنےکریئرمیں نفاذِ قانون کی ذمےداریاں ادا کرنےسےایک اصلاح پسند رہنما کے طور پر شناخت بنانے تک کئی سنگِ میل طے کیے ہیں۔   ","world"
"510","امریکا پرحکمرانی کون کرے گا؟ امریکا میں انتخابی مہم کا آج آخری روز","https://urdu.samaa.tv/2087324127","ڈونلڈ ٹرمپ یا کاملا ہیرس؟ امریکا پرحکمرانی کون کرے گا؟ امریکا میں انتخابی مہم کا آج آخری روز ہے، صدارتی الیکشن کیلئے پولنگ منگل کے روز ہوگی۔ امریکی صدارتی انتخابات کی تمام تر تیاریاں مکمل کر لی گئیں، بیلٹ باکسز، پیپرز اور الیکٹرانک ووٹنگ مشینیں پولنگ سینٹرز میں پہنچائی جا چکیں، 14 کروڑ سے زائد افراد حق رائے دہی استعمال کریں گے، 7 کروڑ افراد نے پولنگ ڈے سے پہلے ہی ووٹ کاسٹ کردیا۔ ارلی ووٹنگ کے لیے پولنگ اسٹیشنزپرعوام کی لمبی قطاریں، ساڑھے 7 کروڑ امریکی ووٹرز حق رائے دہی استعمال کرچکے۔ 5 نومبر کو 17 کروڑ عوام اپنے صدرکا چناؤ کریں گے۔ اے بی سی نیوز کے سروے کے مطابق  کاملا ہیرس کو ڈونلڈ ٹرمپ پر تین پوائنٹس کی برتری حاصل ہے ۔ الیکشن میں کامیابی کیلئے 270 ووٹ لینا ضروری ہے۔ الیکٹورل کالج میں کاملہ ہیرس کو مجموعی طور پر 224 اور ڈونلڈ ٹرمپ کو 219 ووٹ ملنے کی پیشگوئی کی گئی ہے، امریکی مسلمانوں نے دونوں صدارتی امیدواروں پر عدم اعتماد کا اظہار کیا ہے۔ ","world"
"511","ڈونلڈٹرمپ کوجان ایف کینڈی کی طرح قتل کیا جاسکتا ہے،روس","https://urdu.samaa.tv/2087324126","روس نے خبردار کردیا ہے کہ ڈونلڈ ٹرمپ کو سابق امریکی صدر جان ایف کینڈی کی طرح قتل کیا جاسکتا ہے۔ روسی سلامتی کونسل کے ڈپٹی چیئرمین کا کہنا ہے امریکی صدارت کے لیے ریپبلکن امیدوار ڈونلڈ ٹرمپ جیت گئے تو یوکرین میں جنگ نہیں روک سکیں گے ۔ اگرانہوں نے جنگ روکنے کی کوشش کی تو قتل کردیا جائے گا ۔ امریکی انتخابات میں روس کے لیے کچھ نہیں بدلے گا۔ دوسری جانب امریکا میں انتخابی مہم کا آج آخری روز ہے،  تیاریاں مکمل، سیکیورٹی سخت انتظامات کیے گئے ہیں۔ ڈونلڈ ٹرمپ اورکاملا ہیرس کے درمیان کانٹے کا مقابلہ متوقع ہے۔ اے بی سی نیوز کے سروے کے مطابق  کاملا ہیرس کو ڈونلڈ ٹرمپ پر تین پوائنٹس کی برتری حاصل ہے ۔ الیکشن میں کامیابی کیلئے 270 ووٹ لینا ضروری ہے۔","world"
"512","حسینہ واجد کے خلاف عالمی فوجداری عدالت میں مقدمہ کی درخواست دائر","https://urdu.samaa.tv/2087324113","سابق بنگلا دیشی وزیر اعظم حسینہ واجد کے خلاف عالمی فوجداری عدالت میں مقدمہ کی درخواست دائر ہوگئی۔ بنگلا دیشی میڈیا کے مطابق برطانوی وکیل کی جانب سے عالمی فوجداری عدالت میں انسانیت کے خلاف جرائم کے الزام میں حسینہ واجد کے خلاف مقدمہ درج کرنے کی درخواست دے دی گئی ہے۔ درخواست میں شیخ حسینہ واجد اور ان کے کئی دیگر ساتھیوں پر طلبا تحریک کے دوران انسانیت کے خلاف جرائم کے الزامات عائدکیے گئے ہیں۔ درخواست میں عالمی عدالت سے ان الزامات کی تحقیقات کا مطالبہ بھی کیا گیا ہے جبکہ درخواست میں ملزمان کے وارنٹ گرفتاری جاری کرنے کی بھی استدعا کی گئی ہے۔ یاد رہے کہ بنگلہ دیش کی سابق وزیر اعظم حسینہ واجد رواں برس 4 اگست کو ملک سے فرار ہوکر بھارت چلی گئی تھیں۔","world"
"513","روس کو جنگی سازوسامان کی فراہمی پر امریکا نے 19 بھارتی کمپنیوں پر پابندی لگا دی","https://urdu.samaa.tv/2087324093","روس کو مبینہ طور پر جنگی معاونت فراہم کرنے پر امریکا نے 19 بھارتی کمپنیوں پر پابندی عائد کردی۔ امریکی حکام کے مطابق یہ پابندیاں روسی فوج کو جدید ٹیکنالوجی اور سامان فراہم کرنے پر عائد کی گئی ہیں۔ روس کی جانب سے یوکرین کے خلاف غیر قانونی اور غیر اخلاقی جنگ لڑنے میں مدد فراہم کرنے والوں کے خلاف امریکا اور اس کے اتحادی ایسے اقدامات کرتے رہیں گے۔ امریکی وزارت خزانہ کے نائب سیکریٹری والی ایدیمو نے کہا کہ امریکااور ہمارے اتحادی دنیا بھر میں فیصلہ کن کارروائی کرتے رہیں گے تاکہ روس کو یوکرین کے خلاف اپنی غیر قانونی اور غیر اخلاقی جنگ چھیڑنے کے لیے ضروری آلات اور ٹیکنالوجیز کے بہاؤ کو روکا جا سکے۔امریکی محکمہ خارجہ کی تیار کردہ 120 کمپنیوں کی فہرست میں شامل چار بھارتی کمپنیوں کے خلاف الزامات کی تفصیلات بھی دی گئی ہیں۔ ان کمپنیوں میں ایسینڈ ایوی ایشن انڈیا پرائیوٹ لمیٹڈ، ماسک ٹرانس، ٹی ایس ایم ڈی پرائیوٹ لمیٹڈ اور فٹریوو کمپنی شامل ہیں۔اسینڈ ایوی ایشن پر یہ الزام ہے کہ اس نے مارچ 2023 سے مارچ 2024 کے درمیان روس میں مقیم کمپنیوں کو 700 سے زیادہ کھیپیں بھیجی ہیں۔ ان کھیپوں میں ایک کروڑ 70 لاکھ روپے سے زیادہ کی سی ایچ پی اے اشیا شامل ہیں جبکہ امریکی محکمہ خارجہ کا دعویٰ ہے کہ جون 2023 سے اپریل 2024 کے درمیان ماسک ٹرانس کمپنی نے تقریباً 2.5 کروڑ روپے کی اشیا بھیجی تھیں جنھیں روس نے ہوا بازی سے متعلق شعبے میں استعمال کیا تھا۔ دوسری جانب بھارتی میڈیا کے مطابق امریکہ نے جن دو بھارتی افراد پر پابندی عائد کی ہے ان کے نام وویک کمار مشرا اور سدھیر کمار ہیں۔امریکی محکمہ خارجہ کے مطابق وویک کمار مشرا اور سدھیر کمار اسینڈ ایوی ایشن کے شریک ڈائریکٹر اور جزوی شیئر ہولڈرز ہیں۔ سینڈ ایوی ایشن انڈیا پرائیوٹ لمیٹڈ کی ویب سائٹ کے مطابق، یہ کمپنی دہلی میں واقع ہے اور بین الاقوامی سطح پر ہوابازی کی صنعت کے لیے سپیئر پارٹس کے ساتھ ساتھ لوبریکینٹ مادوں کی فراہمی کا کام کرتی ہے۔ بھارتی میڈیا کے مطابق بھارتی کمپنیاں روس کو الیکٹرانک، کمپیوٹر اور ایوی ایشن سے متعلق آلات فراہم کر رہی تھیں۔ امریکی پابندیوں پر ردعمل دیتے ہوئے بھارتی وزارت  خارجہ کے ترجمان نے کہا کہ ان کمپنیوں نے بھارتی قوانین کی خلاف ورزی نہیں کی،معاملے پر امریکی حکام سے رابطے میں ہیں تاکہ مسئلہ حل کیا جاسکے۔ یاد رہے یہ پہلا موقع نہیں ہے جب امریکا نے انڈین کمپنیوں کو نشانہ بنایا ہو۔ اس سے قبل نومبر سنہ 2023 میں بھی ایک انڈین کمپنی پر روسی فوج کی مدد کرنے کے لیے پابندی لگائی گئی تھی۔ بلاشبہ مودی سرکار نہ صرف خطے کو بلکہ عالمی دنیا کو بھی جنگ کی طرف راغب کرنے اور مکمل معاونت فراہم کر کے عالمی دنیا کا امن برباد کرنے میں پیش پیش ہے۔","world"
"514","سعودی حکومت کا یہ بہت اچھا اقدام ہے، ثقافتی پروگرام ہو رہے ہیں: سرفراز احمد","https://urdu.samaa.tv/2087324085","قومی ٹیم کے سابق کپتان سرفراز احمد نے ریاض میں گفتگو کرتے ہوئے کہا کہ سعودی حکومت کا یہ بہت اچھا اقدام ہے، ثقافتی پروگرام ہو رہے ہیں۔ تفصیلات کے مطابق سرفراز احمد کا کہناتھا کہ میرا ریاض کا یہ پہلا دورہ ہے، سعودی حکومت کا یہ بہت اچھا اقدام ہے، ثقافتی پروگرام ہو رہے ہیں،جیسے جیسے یہاں کرکٹ بہتر ہوگی،سعودی عرب کی ٹیم اوپر آئے گی،کرکٹ کی بہتری کی جب اور جہاں بھی بات ہو کرکٹرز ساتھ دیتے ہیں،سعودی عرب میں مختلف ممالک کے لوگ ہنسی خوشی رہ رہے ہیں۔","world"
"515","خالصتان تحریک کا نیوزی لینڈ میں احتجاج، بھارتی پرچم پھاڑ کر پھینک دیا","https://urdu.samaa.tv/2087324079","1984ء میں سکھوں کی نسل کشی اور پرتشدد واقعات کیخلاف سکھ خالصتان تحریک کی جانب سے نیوزی لینڈ میں احتجاجی مظاہرہ کیا گیا جس میں خالصتان تحریک سے جڑے ہزاروں سکھوں نے بھرپور شرکت کی۔ اس موقع پر احتجاجی مظاہرین نے خالصتان تحریک کے جھنڈے اٹھا رکھے تھے اور وہ بھارتی حکومت کیخلاف شدید نعرے بازی بھی کی۔ مظاہرین سے خطاب کرتے ہوئے قائدین نے سکھوں کے لیے انصاف کی ضرورت پر زور دیا اور خالصتان کے قیام کو کمیونٹی کی ہندوستانی حکمرانی سے آزادی کے لیے ضروری قرار دیا۔ مظاہرے کے دوران مظاہرین نے بھارتی پرچم کو بھی پھاڑ کر پھینک دیا۔ مظاہرے کے دوران سکھوں نے خالصتان تحریک کو تیز کرنے اور بھارتی سازشوں کو یین الاقوامی سطح پر سامنے لانے کا عہد کیا۔ مظاہرے کے دوران 1984 میں اندرا گاندھی کے قتل کے بعد ہونے والے پرتشدد واقعات کو یاد کیا گیا، ان پرتشدد واقعات کے نتیجے میں تین دنوں میں 3 ہزار سے زائد سکھوں کو قتل کیا گیا ان کی جائیدادیں لوٹی گئیں اور تباہ کر دی گئیں۔ بھارتی حکومت نے کئی خواتین کے کی عصمت دری کی اور ملک کے دیگر علاقوں میں بھی سینکڑوں سکھوں کو قتل کیا گیا۔ حکام نے ہر اس فرقہ وارانہ تشدد کو عوامی ردعمل قرار دے کر اس کی ذمہ داری عوام پر ڈال دی۔ بھارتی حکومت نے اپنی روایتی بے حسی کا ثبوت دیتے ہوئے ان واقعات کو عوامی رد عمل قراردیکر ذمہ داری عوام پر ہی ڈال دی تھی۔","world"
"516","بھارتی فضائیہ میں تیجس مارک1 اے طیاروں کی شمولیت میں مزید تاخیر","https://urdu.samaa.tv/2087324048","بھارت کو ہوائی محاذپربالادستی میں مشکلات کا سامنا ہےاوراس کی وجہ تیجس مارک 1 اے طیاروں کےایجنوں کی فراہمی میں تاخیرہے۔ امریکی کمپنی جنرل الیکٹرک سےانجن کی فراہمی میں تاخیرکی بدولت بھارتی فضائیہ کو تیجس مارک 1 اےطیاروں کے لیے 2025 کے وسط تک انتظار کرنا ہوگا۔ بھارتی جریدےکی رپورٹ کےمطابق""جنرل الیکٹرک ایئرسپیس کمپنی نے  F4-4-IN20 انجنوں کی فراہمی ملتوی کردی ہے""،یہ انجن بھارت کو 2025ء تک ملنےتھےمگر اب یہ دوسال بعد دستیاب ہونگے جنرل الیکٹرک کمپنی کا اس حوالے سے موقف ہے کہ""کمپنی کو سپلائی چین کی مشکلات کا سامنا ہے بالخصوص شراکت دارجنوبی کوریا کے ساتھ کچھ مالی مسائل کا بھی سامنا ہےجس سے انجن کے اہم پرزوں کی دستیابی متاثر ہے۔ بھارت کو تیجس مارک 1اے طیاروں کی فراہمی میں تاخیر کی تصدیق اس وقت ہوئی جب بھارتی وزیراعظم اور وزیردفاع نے یہ مسئلہ حالیہ دورہ امریکا میں اٹھایا،تاہم ہندوستانی فضائیہ نے LCA  Mk1A پروگرام کی سست پیش رفت پر عدم اطمینان کا اظہار کیا ہندوستان ایروناٹکس لمیٹڈ کی جانب سے 2024-25کے مالی سال میں صرف دو سے تین تیجس مارک1 اےجیٹ طیارے فراہم کرنے کی توقع ہے بھارت اور جنرل الکٹرک کے درمیان جو معاہدہ فروری 2021ء میں طے پایا تھا اس کے مطابق 16 طیارے ملنے تھے بھارتی حکومت کی یہ خواہش بھی ہے کہ جنرل الیکٹرک مقامی طور پر انجن کی تیاری کیلئے اسے ٹیکنالوجی منتقل کرے یہاں یہ بات بھی قابل ذکر ہے کہ تاخیر کی وجہ سے بھارت ایئروناٹکس لمیٹڈ جنرل الکٹرک  کے ساتھ اپنے معاہدے میں جرمانے کی شقیں لگا سکتا ہے۔","world"
"517","بھارت میں سوشل میڈیا کو کنٹرول کرنے کیلئے اختیارات فوج کے سپرد","https://urdu.samaa.tv/2087324042","بھارت میں سوشل میڈیا کو کنٹرول کرنے کیلئے اختیارات فوج کے سپرد کردئیے گئے۔ بھارتی وزارت دفاع نےفوج سےمتعلق سوشل میڈیا پرغیرقانونی مواد کے بارے میں نوٹس جاری کرنے کا اختیاراب فوج کےسپردکردیا،اس مقصدکیلئےوزارت دفاع نےایک اعلیٰ فوجی افسر،ایڈیشنل ڈائریکٹوریٹ جنرل اسٹریٹجک کمیونیکیشن کو""نوڈل آفیسر""کےطور پرمقررکردیاہے یہ افسر آئی ٹی ایکٹ کے سیکشن 79(3)(b) کےتحت بھارتی فوج سے متعلق غیرقانونی مواد کے بارے میں سوشل میڈیا پلیٹ فارمز کو ہٹانے کی درخواستوں سمیت نوٹس بھیج سکتا ہے وزارت دفاع کے اندرونی ذرائع کےمطابق""اس نوٹیفکیشن سے پہلے، بھارتی فوج غیر قانونی مواد کو ہٹانے یا بلاک کرنے کیلئے الیکٹرانکس اور آئی ٹی کی وزارت پر انحصار کرتی تھی۔ اس نوٹیفکیشن کےساتھ،اے ڈی جی (اسٹریٹجک کمیونیکیشن) اب کیسزکی شناخت کرسکتے ہیں اور بھارتی فوج سےمتعلق غیر قانونی مواد کے بارے میں میڈیا پلیٹ فارمز کو براہ راست نوٹس بھیج سکتے ہیں۔ ذرائع کےمطابق""اس کے بعد یہ ثالثوں پر منحصر ہوگا کہ وہ اس مواد کو کیسے ہینڈل کریں"" اس طرح کےمواد کے اثرات فوری ہوتے ہیں، اور الیکٹرانکس اور آئی ٹی کی وزارت کے استعمال میں زیادہ وقت لگتا ہے۔ بھارتی ذرائع نے مثال دیتےہوئےبتایا کہ""اگر پاکستان میں قائم اکاؤنٹ غلط معلومات پھیلا رہا ہے، تو ہمیں اس قابل ہونے کی ضرورت ہے کہ ہم براہ راست ثالثوں کو نوٹس بھیج سکیں""۔ ذرائع نے مزیدکہا کہ قومی سلامتی کے مسائل کے لیے جو فوج کے امیج کو متاثر کرتے ہیں، اب کمپنیوں کو الرٹ کرنے کا ایک براہ راست طریقہ موجود ہے۔ آئی ٹی ایکٹ کا سیکشن 79 ان شرائط کا خاکہ پیش کرتا ہے جن کے تحت ثالث فریق ثالث کے مواد کی ذمہ داری سے تحفظ کا دعویٰ کر سکتے ہیں سیکشن 79(3)(b) کے مطابق"" یہ تحفظ لاگو نہیں ہوتا ہے اگرثالث حکومت یا اس کی ایجنسی کی طرف سےمطلع کیے جانے کے بعد رسائی کو ہٹاتایا بلاک نہیں کرتا ہے 24 اکتوبر کے نوٹیفکیشن کے بعد سے سوشل میڈیا کمپنیوں کو کوئی نیا ٹیک ڈاؤن نوٹس جاری نہیں کیا گیا ہے فروری میں، وزارت اطلاعات و نشریات نے بھارتی فوج کے خلاف الزامات کے بارے میں دی کاروان کی ایک خبر کو ہٹانے کا حکم دیا قانونی ماہرین نے نوٹ کیا ہے کہ""سیکشن 79(3)(b) اس بارے میں ابہام پیدا کرتا ہے کہ کون ٹیک ڈاؤن نوٹس جاری کر سکتا ہے اور ایسا کرنے کی وجوہات کے ساتھ ساتھ اس طرح کی کارروائیوں کو چیلنج کرنے کے امکانات بھی موجود ہیں"" یہ سیکشن مختلف وزارتوں، محکموں اورقانون نافذ کرنے والے اداروں کو آئی ٹی ایکٹ کے دیگر سیکشنز کےمقابلے میں کم حد کےساتھ ٹیک ڈاؤن نوٹس جاری کرنےکا وسیع تراختیار فراہم کرتا ہے۔ قانونی ماہرین کا کہنا ہےکہ یہ حقائق اس بات کی غمازی کرتےہیں کہ کسی بھی ملک کی فوج کو جب اپنا امیج خطرےمیں نظر آتا ہے تو وہ قانون سازی کرتے ہیں۔ یہ تمام حقائق مغربی ممالک کیلئےبھی مثال ہیں جو بھارت کو جمہوریت کا چیمپئن قرار دیتے ہیں کہ وہاں پر بھی فوج کو تحفظ دینے کیلئے قدغن لگائی جا رہی ہے۔","world"
"518","امریکی صدارتی الیکشن کی مہم کے دوران ہونے والے اہم واقعات","https://urdu.samaa.tv/2087324030","امریکا میں انتخابی مہم ہمیشہ ہنگامہ خیز رہی ہے،صدارتی الیکشن کی مہم کے دوران بہت سے اہم واقعات رونما ہوئے ہیں۔ جوبائیڈن صدارتی دوڑ سے دستبردار ہوگئے ،27 جون کو ٹرمپ اور بائیڈن کا مباحثہ ہوا،مباحثے میں ڈونلڈ ٹرمپ صدر بائیڈن پر حاوی رہے۔مباحثہ ہارنے کے بعد جوبائیڈن کی صحت پرسوالات اٹھے،وہ کوویڈ بھی مبتلا ہوئے،پہلے دستبرادری سے انکار کیا، لیکن پارٹی رہنماؤں نےبھی صدارتی امیدوارکی دوڑ باہر ہونے کا مشورہ دیا،لیکن ناں ناں کرتے بائیڈن مان ہی گئے اورکاملا ہیرس کو صدارتی امیدوار نامزد کیا۔ 13 جولائی ٹرمپ پر قاتلانہ حملہ ہوا 13جولائی کو ڈونلڈ ٹرمپ پرقاتلانہ حملہ ہوا،10ستمبر کو ٹرمپ اور کاملا مباحثے میں آمنے سامنے آئے 16ستمبر کو ڈونلڈ ٹرمپ پر دوسرا قاتلانہ حملہ ہوا۔ قاتلانہ حملے کے باوجود سابق صدر نے ہمت نہ ہاری  اور مہم جاری رکھی 10ستمبرکوڈونلڈ ٹرمپ اور ڈیموکریٹ امیدوارکےدرمیان کاملا ہیرس کامباحثہ ہوا،امریکی میڈیا نےکاملا ہیرس کی کامیابی کےدعوے کئے،ڈیموکریٹ امیدوار نےسابق صدرکو دوسرے مباحثے کی دعوت دی،لیکن انہوں نےصاف منع کردیا۔ سولہ ستمبر کو سابق صدر ڈونلڈ ٹرمپ پر پھر حملہ ہوا،امریکی ریاست فلوریڈا میں گالف کھیلنے کے دوران ان پر فائرنگ ہوئی لیکن وہ محفوظ رہے۔   ","world"
"519","وقت آگیا ہے کہ اسرائیل اور لبنان کے تنازع کو ختم کیا جائے،ڈونلڈ ٹرمپ","https://urdu.samaa.tv/2087324026","ری پبلکن امیدوار ڈونلڈ ٹرمپ نے کہا ہے کہ وقت آگیا ہے کہ اسرائیل اور لبنان کے تنازع کو ختم کیا جائے۔ مشی گن میں عرب امریکن سے خطاب کرتے ہوئے ٹرمپ نےکہا کہ مشرق وسطیٰ اور امریکا میں ایسے لوگ ہیں جو اپنا کام نہیں کررہے۔ دوسری جانب امریکی صدارتی امیدوارکاملا ہیرس کی وسکونسن میں ریلی سےخطاب میں کہاڈونلڈ ٹرمپ جیت گئے تو یہ امریکا کے وجود کے لیے خطرہ ہوگا،ٹرمپ کا تشدد پر مبنی بیانیہ امریکی صدارت کیلئے رد ہوچکا،ٹرمپ سابق حریف نمائندگان کو عبرت کا نشان بنانا چاہتے ہیں ۔ مزیدکہا ٹرمپ ڈیموکریٹ قیادت اورحمایتوں کا موقف گن پوائنٹ سے تبدیل کرانا چاہتے ہیں،جس میں وہ کسی بھی صورت میں کامیاب نہیں ہوں گے","world"
"520","سربیا میں ریلوے اسٹیشن کی چھت گرگئی،13 افراد ہلاک،3زخمی","https://urdu.samaa.tv/2087324025","سربیا میں ریلوے اسٹیشن کی چھت گرنے سے 13 افراد ہلاک اور تین زخمی ہوگئے۔ واقعے کے بعد امدادی کارکنوں نے بھاری مشینری سے ملبہ ہٹانے کا کام شروع کیا اورکٹرز کی مدد سریا کاٹ کر لاشوں اورزخمیوں کو باہرنکالا۔ حکام کے مطابق عمارت کی تعمیر نو کا کام موسم گرما میں مکمل کیا گیا تھا  تاہم گرنے والا حصے کی مرمت نہیں کی گئی تھی۔ حادثے کے وقت لوگ اسٹیشن پر بنے بیچز پر مسافر بیٹھے ہوئے تھے۔ ","world"
"521","پینٹاگون کا مشرق وسطیٰ میں مزید دفاعی نظام اورلڑاکا طیارے تعینات کرنے کا فیصلہ","https://urdu.samaa.tv/2087324023","پینٹاگون نے مشرق وسطیٰ میں مزید دفاعی نظام اورلڑاکا طیارے تعینات کرنے کا فیصلہ کیا ہے۔ پینٹاگون کےمطابق فائٹراسکواڈرن،ٹینکرایئرکرافٹ اورمتعدد بی 52 طیارے مشرق وسطیٰ میں تعینات ہونگے،ابراہم لنکن کیریئر اسٹرائک گروپ مشرق وسطیٰ سےاگلی منزل کی جانب روانہ ہوگا,پینٹاگون کے مطابق اسرائیل کے دفاع اورحوثیوں کے حملے سے اتحادیوں کی حفاظت یقینی بنانے کے لیے اقدامات کیے۔ دوسری جانب وسطی اسرائیل میں لبنان سے کیےگئےراکٹ حملےسے 11 افراد زخمی ہوگئے اورمتعدد عمارتوں کو بھی نقصان پہنچا۔ اسرائیلی فوج کےمطابق لبنان سے 3 راکٹ اسرائیلی علاقے میں گرے، اس دوران اسرائیل میں خوف و ہراس پھیل گیا اورسائرن بجنے لگے۔ ","world"
"522","امریکی انتخابات، ٹرمپ اور کملا ہیرس کے ایک دوسرے پر ’لفظوں‘ کے وار","https://urdu.samaa.tv/2087324013","امریکہ کے صدارتی الیکشن میں 4دن باقی ہیں اور دونوں صدارتی امیدوار ووٹرز کی توجہ حاصل کرنے کے لیے بھرپور کوشش کر رہے ہیں۔ تفصیلات کے مطابق ڈیموکریٹک پارٹی کی صدارتی امیدوار کملا ہیرس نے منگل کی شام وائٹ ہاؤس کے قریب منعقدہ انتخابی مہم میں اپنے 'اختتامی دلائل' دیے جب کہ ٹرمپ نے ریاست پنسلوینیا میں انتخابی ریلی سے خطاب کیا۔ پینسلوینیا ان سات ریاستوں میں سے ایک ہے جہاں دونوں امیدواروں کے درمیان سخت مقابلہ متوقع ہے اور یہ ریاست کسی بھی امیدوار کی جیت کا فیصلہ کر سکتی ہے۔ہیرس لوگوں کی زندگی میں بہتری لانے اور وائٹ ہاؤس میں ترجیحی بنیاد پر کرنے والے کام کرنے کا ارادہ ظاہر کر رہی ہیں جب کہ ان کا کہنا ہے کہ ٹرمپ کی توجہ صرف اپنی ذات پر ہے اور وہ اپنی نئی مدت کا آغاز دشمنوں کی فہرست سے کریں گے۔ ہیرس نے اسی مقام پر خطاب کیا جہاں جنوری 2021 میں ٹرمپ نے اپنے حامیوں سے خطاب کیا تھا جس کے بعد ایک ہجوم نے کیپٹل ہل پر دھاوا بول کر وہاں جاری صدر بائیڈن کی انتخابی کامیابی کی جیت کی توثیق کے عمل میں مداخلت کی تھی۔ہیرس نے اپنے حامیوں سے خطاب میں کہا کہ ہم جانتے ہیں کہ ٹرمپ کون ہیں۔ ٹرمپ وہ شخصیت ہیں جو چار برس قبل یہاں کھڑے تھے۔ انہوں نے مسلح ہجوم کو کیپٹل ہل کی جانب روانہ کیا تھا تاکہ وہاں عوام کی منشا کے مطابق جاری عمل کو تبدیل کیا جا سکے۔ ٹرمپ ریاست پینسلوینیا کے شہر ایلن ٹاؤن میں انتخابی جلسے میں شرکت سے قبل فلوریڈا میں اپنی رہائش گاہ پر میڈیا نمائندوں سے بات کرتے ہوئے ٹرمپ نے ہیرس کو 'نااہل' اور 'مکمل تباہی' قرار دیا۔ ٹرمپ نے صحافیوں سے بات کرتے ہوئے کوئی سوال نہیں لیا اور انہوں نے اتوار کو نیویارک کے میڈیسن اسکوائر گارڈن میں انتخابی ریلی کے دوران کامیڈین ٹونی ہنچکلف کے مذاق پر بھی کوئی بات نہیں کی، جنہوں نے کہا تھا کہ پورٹو ریکو کا امریکی علاقہ گندگی کا تیرتا ہوا جزیرہ ہے۔ ٹرمپ کی انتخابی مہم نے ہنچکلف کے اس مذاق سے خود کو دور رکھا ہے جب کہ ٹرمپ نے عوامی سطح پر اس پر کوئی تبصرہ نہیں کیا۔ لیکن 'اے بی سی' نیوز سے بات کرتے ہوئے انہوں نے کہا کہ وہ ہنچکلف کو نہیں جانتے۔ٹرمپ نے کہا کہ کسی نے ہنچکلف کو وہاں کھڑا کر دیا تھا۔ لیکن وہ اسے نہیں جانتے۔ ٹرمپ نے یہ بھی کہا کہ انہوں نے مذاق نہیں سنا، یہاں تک کہ کامیڈین کی بات کو ٹیلی وژن پر نشر کیا گیا اور اس پر بہت کچھ لکھا بھی گیا ہے۔جب ٹرمپ سے پوچھا گیا کہ کامیڈین نے مذاق کیا تو آپ نے اس کی مذمت کا موقع ہاتھ سے کیوں جانے دیا؟ جس پر انہوں نے کہا کہ میں نے وہ مذاق سنا ہی نہیں۔ٹرمپ نے نیویارک کے انتخابی جلسے کو مکمل طور پر ’قابلِ تعریف‘ قرار دیا۔ تلخ جملے اور الیکشن مہم پر ایک نظر بعض کانٹے کے مقابلے والی ریاستوں میں پورٹو ریکن کے ووٹ انتخابی نتائج میں اہم کردار ادا کر سکتے ہیں۔ہیرس کی انتخابی مہم نے فوری طور پر ایک ڈیجیٹل اشتہار بنایا ہے جس میں کہا گیا ہے کہ لاطینی ووٹرز 'بہتر کے مستحق' ہیں جس طرح سابق صدر انہیں پیش کر رہے ہیں۔ یونیورسٹی آف کیلی فورنیا کے لاطینی ڈیٹا حب کے مطابق صرف ریاست پینسلوینیا میں جیتنے کے لیے دونوں امیدواروں کے درمیان کانٹے کا مقابلہ ہے جہاں تین لاکھ سے زائد پورٹو ریکن ووٹرز ووٹ ڈالنے کے اہل ہیں۔اس کے علاوہ تین دیگر سوئنگ ریاستوں میں پورٹو ریکن آبادی مقیم ہے جن میں ریاست نارتھ کیرولائنا، وسکونسن اور مشی گن شامل ہیں۔ پورٹو ریکن جزیرے پر رہنے والے امریکی ہیں۔ لیکن وہ انتخابات میں ووٹ نہیں ڈال سکتے کیوں کہ امریکہ کی ریاستوں میں رہنے والے ہی ووٹ ڈالنے کے اہل ہیں۔امریکہ کے زیرِ کنٹرول علاقوں میں رہنے والے ووٹ ڈالنے کے اہل نہیں۔ وہ ہزاروں افراد جو جزیروں پر ہی پلے بڑے۔ لیکن وہ امریکہ کی مختلف ریاستوں میں منتقل ہو گئے وہ ووٹ ڈال سکتے ہیں۔ انتخابی مہم کے دوران ہیرس اور ٹرمپ نے ایک دوسرے کے لیے توہینِ آمیز جملوں کا تبادلہ کیا ہے۔ٹرمپ نے ہیرس کو ’کند ذہن‘ قرار دیتے ہوئے کہا کہ وہ دیگر عالمی رہنماؤں کے لیے ایک کھلونے کی مانند ہوں گی۔ ٹرمپ کے بعض سابق مشیروں نے انہیں فاشسٹ قرار دیا ہے اور کہا ہے کہ ٹرمپ دوسری مرتبہ بھی اسی طرح حکومت کرنے کے خواہش مند ہیں۔ ان کی حریف ہیرس کا کہنا ہے کہ وہ ٹرمپ کے سابق مشیروں کے بیان سے اتفاق کرتی ہیں۔ٹرمپ نے ہیرس کو بھی اسی طرح سے طنز کا نشانہ بنایا ہے۔","world"
"523","ماہ رمضان کا آغاز کب ہو گا؟ بڑی پیشگوئی کر دی گئی","https://urdu.samaa.tv/2087324012","ماہ رمضان کا انتظار ہر مسلمان بے صبری سے کرتاہے اور اب ماہ صیام کے آغاز میں صرف 4 ماہ کا وقت باقی ہے ۔ تفصیلات کے مطابق متحد ہ عرب امارات کی فلکیات سوسائٹی نے اعلان کیاہے کہ جمادی الاول کا چاند تین نومبر کو نظر آنے کا امکان ہے جو کہ اسلامی کلینڈر کا پانچواں مہینہ ہے اور یہ مہینہ رمضان کی آمد کی تاریخ کی پیشگوئی میں اہم نشانیاں فراہم کرتا ہے ۔ جماد الاول کا چاند 3  غروب آفتاب کے فوری بعد نمودار ہو گا، جو کہ رمضان المبارک کی پیشگوئی میں اہم کردار ادا کرتا ہے ۔ اماراتی فلکیات سوسائٹی کے چیئرمین ابراہیم الجروان نے اشارہ دیا ہے کہ رمضان کا آغاز غالباً 1 مارچ 2025 کو ہوگا تاہم، حتمی تاریخ کا انحصار چاند دیکھنے والی کمیٹی کے روایتی چاند دیکھنے پر ہوگا۔ اگر اماراتی فلکیات کی پیشگوئی کو سامنے رکھا جائے تو پاکستان میں بھی یکم رمضام المبارک 2 مارچ کو ہونے کا امکان ہو سکتا ہے ۔","world"
"524","امریکا میں قبل از وقت ووٹ ڈالنے کا سلسلہ جاری","https://urdu.samaa.tv/2087323993","امریکا میں قبل از وقت ووٹ ڈالنے کا سلسلہ جاری ہے. اب تک چھ کروڑ سے زائد ووٹرز الیکشن ڈے سے پہلے ہی اپنا حق رائے دہی استعمال کرچکے ہیں۔ امریکی میڈیا رپورٹس کےمطابق سب سے زیادہ نارتھ کیرولائنا میں 54 فیصد ووٹ قبل از وقت کاسٹ ہو چکے ہیں۔جارجیا میں 49 اور ٹینیسی میں 48فیصد ووٹ کاسٹ ہوئے۔ ٹیکساس اور فلوریڈا میں 46 فیصد ووٹرز نے وقت سے پہلے ووٹ ڈالا۔ امریکی میڈیا کےمطابق دو ہزار بیس کے انتخابات میں 60فیصد ڈیموکریٹس اور 32فیصد ریپبلکنز نے وقت سے پہلے ووٹ کاسٹ کیا تھا۔ اور جو بائیڈن کی جیت میں ارلی ووٹنگ کا اہم کردار تھا۔ ریاستہائےمتحدہ میں 5 نومبر 2024 کوصدارتی انتخابات ہوں گےیہ امریکہ  کی تاریخ میں 60 ویں صدارتی انتخابات ہوں گے،2024 کے صدارتی انتخابات کا فاتح 20 جنوری 2025 کو اپنے عہدے کا حلف اٹھائے گا۔ ","world"
"525","یکم نومبر 1984میں بھارت میں سکھوں کا قتل عام","https://urdu.samaa.tv/2087323989","اکتوبر 1984 کو اندرا گاندھی کے قتل کے بعد ہندوستان میں سکھوں کا قتل عام کیا گیااس دوران 31 ہزار سکھ کو ہلاک  جبکہ سینکڑوں خواتین عصمت دری کا شکار ہوئیں۔ ڈپلومیٹ کے مطابق انتہاپسند ہندوؤں نے ووٹنگ لسٹوں کے ذریعے چن چن کر سکھوں کو موت کے گھاٹ اتارا،ووٹنگ لسٹوں کے ذریعے سکھوں کا نام پتا معلوم کرکےانتہا پسند ہندو رات کے اندھیرے میں گھروں پرنشان لگا جاتے،اگلے دن انتہا پسند ہندو حملہ آور ہوکر سکھ مکینوں کو قتل اور گھروں کو نذ ر آتش کر دیتے تھے۔ ہیومن رائیٹس واچ کےمطابق ہندوستانی حکومت کی سرپرستی میں  سکھوں کیخلاف باقائدہ نسل کشی کی مہم چلائی گئی،سکھوں کےخلاف قتل عام 3 دن بلا روک ٹوک تک جاری رہا،شواہد سے ثابت ہوا کہ سکھوں کےخلاف قتل و غارت کو ہندوستان حکومت کی حمایت حاصل تھی۔ سکھوں کےخلاف 1984 میں امرتسر، 1969میں گجرات اور 2000 میں چٹی سنگھ پورہ میں بھی سکھ مخالف فسادات ہوئے،2019 میں کسانوں کے احتجاج کے دوران مودی سرکار نے ہزاروں سکھوں کو جیل میں ڈال دیا تھا سمندرپارمقیم سکھوں کو بھی ہندوستانی حکومت ٹارگٹ کلنگ کےذریعے قتل کررہی ہے،18 جون 2023 کو سکھ رہنما ہردیپ سنگھ نجرکو کینیڈا میں گردوارے کے باہر قتل کردیا گیا تھا۔ کینیڈا کےوزیر اعظم جسٹن ٹروڈو نےہردیپ سنگھ کےقتل میں ہندوستانی حکومت کےملوث ہونے کی تصدیق کی،بھارت کے سکھوں کے خلاف مظالم اندرون ملک اور بیروںن ملک بدستور جاری ہیں۔","world"
"526","بھارت میں انتہا پسندی،سیاسی و انتظامی بےضابطگیاں اوراقلیتوں پہ مظالم عروج پر","https://urdu.samaa.tv/2087323986","بھارت میں انتہا پسندی، سیاسی و انتظامی بےضابطگیاں اور اقلیتوں پہ مظالم عروج پر ہیں کانگریس ہو یا بی جےپی مگر بھارت میں بسنے والی اقلیتیں ہمیشہ غیر محفوظ رہی ہیں،پنجاب سے لیکر کرناٹکا تک بھارت میں ہر ریاست اپنے سیاسی ،سماجی اور معاشی حقوق کی خاطر حکومت سے برسرپیکار ہیں ۔ بھارتی پنجاب کی بات کی جائے تو 1966میں انتظامی امور کو بنیاد بناکر پنجاب کو 3 حصوں میں تقسیم کردیا گیا،موجودہ بھارتی پنجاب کا رقبہ50 ہزار مربع کلومیٹر جبکہ اس میں 22 اضلاع ہیں بھارتی پنجاب کی خاصیت اس کی بنیادی طور پر سکھ آبادی اور زرعی معیشت ہے،بھارتی پنجاب کی 3 کروڑ سےزائد آبادی مختلف مسائل کا شکار ہے ایک رپورٹ کےمطابق""بھارتی پنجاب کی 62 فیصد آبادی دیہی علاقوں میں جبکہ37 فیصد  شہروں میں آباد ہے""بھارتی پنجاب میں سکھوں کو حکومت کی جانب سےمختلف صورتوں میں زیادتی کا سامنا کرنا پڑتا ہے۔ لیبرفورس سروے کےمطابق""بھارتی پنجاب میں بےروزگاری کی شرح 21.6 فیصد ہےجس کی بنیادی وجہ حکومتی ناقص پالیسیاں ہیں""،بی جے پی کی کسان دشمن پالیسیوں سےبھارتی پنجاب سب سے زیادہ متاثر ہے۔ لیبر فورس سروے کےمطابق""بریڈ باسکٹ آف انڈیا""کہلائے جانے والی ریاست پنجاب بھارت کی سب سے زیادہ فی کس آمدنی والی ریاست تھی""""2018 کےبعد سے بھارتی پنجاب کی زراعت تنزلی کا شکار ہے اورشرح آمدن میں بھی لگاتار کمی آرہی ہے ""۔ بھارتی پنجاب کے دیہی علاقوں میں زراعت کے شعبے کو بے پناہ مسائل کا سامنا ہے، جن میں سست پیداواری رفتار ، زیادہ قرضے اور محدود منافع سر فہرست ہیں دی پنجاب ایگریکلچر یونیورسٹی کی سٹدی کے مطابق"" 2022 میں 9000 خودکشی کرنے والے افراد میں سے 88 فیصد متاثرین پنجابی کسان تھے، جسکی واحد وجہ معاشی بد حالی تھی""۔ ورلڈ ہیلتھ سروے کے مطابق""بھارتی پنجاب میں طبی سہولیات کا فقدان کی وجہ سے شعبہ صحت شدید متاثر ہے""۔ ""بھارتی پنجاب  کو 258 بنیادی صحت کے مراکز کی ضرورت ہے، جبکہ اس وقت صرف 124 موجود ہیں"" بھارتی محکمہ تعلیم کی رپورٹ کے مطابق""بھارتی پنجاب کی آبادی کا بڑا حصہ مختلف مسائل کی وجہ سے ابھی بھی ناخواندہ ہے""،""بھارتی پنجاب  کے سکولوں میں 22  فیصد سے زیادہ  ڈراپ آؤٹ کی شرح ہے، جو کہ قومی سطح  پر سب سے زیادہ ہے"" بھارتی پنجاب کے نوجوان صحت، زراعت اور تعلیم کے مسائل سے   تنگ آکر ملک چھوڑنے کو ترجیح دے رہے ہیں سیاسی ماہرین کے مطابق انتہا پسندمودی کی ہندوتوا  پالیسیوں کے باعث آج بھارتی سکھ  بیرون ملک  بھی محفوظ نہیں ہیں سیاسی ماہرین کے مطابق کینیڈا اور امریکہ میں اہم سکھ رہنمائوں کا قتل بھارتی دہشت گردی اور سکھ کمیونٹی پہ مظالم کا تسلسل ہے، کینیڈا میں سکھ رہنماؤں کا قتل بھارت کی ریاستی دہشتگری کا منہ بولتا ثبوت ہے بھارتی حکومت کی دہشتگری اب عالمی سطح پر بے نقاب ہوچکی ہے ، کینیڈا اور امریکہ میں بھارتی دہشتگردوں کے خلاف مقدمات جاری ہیں پنجاب کے سکھوں کے ساتھ سیاسی اور معاشی استحصال کی وجہ سی بھارتی پنجاب میں علحیدگی پسند تحریک زور پکڑ رہی ہے مودی سرکار کے متعصبانہ روئیے سے سکھوں کی خالصتان تحریک اب عالمی سطح پر بھی منظر عام پر آچکی ہے ، سکھ اپنے حقوق اور آزادی کے لیے اب متحدد ہو چکے ہیں۔","world"
"527","لبنان کے دارالحکومت بیروت کے دس مقامات پر اسرائیل کا حملہ،2 شہری شہید","https://urdu.samaa.tv/2087323981","لبنانی دارالحکومت بیروت پر ایک ہفتے کے وقفے کے بعد ایک بار پھر اسرائیلی طیاروں نے بموں کی بارش کردی۔ رات گئے دس مقامات پر حملے ہوئے۔ دو شہری شہید چار زخمی ہوگئے۔ اسرائیل کی جانب سے کیے جانے والے تازہ حملوں میں درجنوں عمارتیں تباہ ہوئیں۔ چوبیس گھنٹے میں مزید پینتالیس شہادتیں ہوئیں۔ جن میں طبی عملے کے چھ ارکان بھی شامل ہیں۔ حزب اللہ نے شمالی اسرائیل پر راکٹ داغ دیے۔ تین اسرائیلی اور چار غیر ملکی ہلاک ہوگئے۔ عراقی مزاحمتی تنظیم نےبھی اسرائیلی اہداف پرڈرون حملے کیے۔صیہونی فوج نے کچھ ڈرونز مار گرانے کا دعویٰ کیا۔ شام کے شہر القصیر پر بھی اسرائیلی طیاروں نے بمباری کی جس میں دس شہری جاں بحق ہوگئے۔ ","world"
"528","بھارت میں گاؤ رکشک سرگرم، گائے کو ""راج ماتا"" قرار دینے پرغور","https://urdu.samaa.tv/2087323924","مودی سرکار کےتیسرے دور اقتدار میں بھی اقلیتوں بالخصوص مسلمانوں کے حقوق کو غصب کرنے کیلئے نت نئے ہتھکنڈے استعمال کئے جا رہے ہیں۔ حال ہی میں بی جے پی کے زیر اثر راجستھان حکومت نےایک درخواست پرغورشروع کیا ہے جس کے مطابق گائےکو'راج ماتا'(ریاست کی ماں) قراردیا جائے گا جس کا مقصد مسلمان کو گائے کو ذبیحہ کرنے سےروکنا اور اسے قانونی حیثیت دینا ہے 31 ایم ایل اے جن میں بی جے پی کےچیف وہپ جوگیشور گرگ اور بی جے پی ایم ایل اے گوپال شرما اور بالموکنداچاریہ شامل ہیں، نے راجستھان کے وزیر اعلیٰ بھجن لال شرما کو خط لکھ کر گائے کو 'راج ماتا' کا درجہ دینے کا مطالبہ کیا ہے۔ وزیر اعلی بھجن لال شرما نے اس خط کو تسلیم کیا ہے اور انہیں یقین دلایا ہے کہ اس معاملے کا جائزہ لیا جا رہا ہے، جلد ہی فیصلہ متوقع ہے۔ بی جے پی رہنماؤں کی طرف سے اس مطالبے کی حمایت، اس بات کی عکاسی کرتی ہے کہ گائے کے نام پر سیاسی فائدے کے لئے مسلمانوں کے جذبات کا استحصال کیا جا رہا ہے۔ راجستھان حکومت نے 'آوارہ گائے' جیسے الفاظ پر پابندی لگائی ہے جو ایک غیر موثر اقدام ہے اور گائے کی حقیقی حالت کو نظرانداز کرتا ہے گائے کی حالت کے لئے 'بے بس' جیسی اصطلاحات استعمال کرنے کی تجویز دی ہے دراصل سیاسی شعبدہ بازی کے سوا کچھ نہیں ہے دو ماہ قبل راجستھان کے درالحکومت جے پور میں 'گاؤ دھوج' تحریک کا آغاز کیا گیا تھا جو گائے کو 'قوم کی ماں' اور 'ریاست کی ماں' کا درجہ دینے کے لئے تھی وزیر زراعت زورا رام کماروت نے کہا ہے کہ مہاراشٹر میں گائے کو اسی حیثیت میں پیش کیا گیا ہے، جبکہ یہ بات دراصل مسلمانوں کے مسائل کو نظرانداز کرنے کا ذریعہ ہے کانگریس رہنما،سچن پائلٹ نے بی جے پی کےاس مطالبے پرتنقید کرتے ہوئےکہا کہ بی جے پی حکومت ایسے اوچھے ہتکنڈوں سے گائے اور مذہب کا کارڈ پلے کر کے ووٹ حاصل کرنے کا ہربہ استعمال کر رہی ہے""۔ کانگریس رہنما نے بی جے پی حکومت کو آڑے ہاتھوں لیتے ہوئے یاد دلایا کہ گائے کی فلاح کے لئے کانگریس حکومت نے فنڈز فراہم کئے تھے جو بی جے پی کے دعووں کی حقیقت کو عیاں کرتا ہے کانگریس رہنماکاکہنا ہےکہ اس تحریک کا اصل مقصد مسلمانوں کےمذہبی جذبات کو بھڑکانا ہے،  بی جے پی کا یہ اقدام گوشت فروشوں کی معیشت کو بھی متاثر کررہا ہے،کیونکہ گائے ذبح کے خلاف قوانین، اقلیتوں کے روزگار کو خطرے میں ڈال رہے ہیں۔ راجستھان حکومت کے اس نئے اقدام سے گائے کی حیثیت کو بڑھایا جا رہا ہے، جو کہ دراصل مقامی کاروبار کے لئے نقصان دہ ثابت ہو سکتا ہے،گائے کے نام پر عائد کی جانے والی پابندیاں، مسلمانوں کی معاشی حالت کو مزید خراب کر رہی ہیں گائے کی پناہ گاہوں کے لئے بی جے پی حکومت کی مالی معاونت کا دعویٰ، حقیقت میں عوام کی حقیقی ضروریات کو نظرانداز کرتا ہے بی جے پی کی طرف سے گائے کی عظمت کا دعویٰ، اقلیتوں کے حقوق کی خلاف ورزی کے ساتھ ساتھ اقتصادی استحصال کا باعث بن رہا ہے گائے کی حفاظت کے نام پر کیے جانے والے یہ اقدامات، دراصل بی جے پی کی ایک اور نفرت انگیز تحریک ہیں جو مسلمانوں کے خلاف مزید واضح ہو رہی ہے اس طرح کے منفی ہتھکنڈوں سے مودی سرکار اپنی کمزور حکومت کو سہارا نہیں دے سکتی اور نہ ہی عوام کے اصل مسائل سے توجہ ہٹاسکتی ہے۔ ان تمام ہتھکنڈوں کا واحد مقصد مسلمانوں کے حقوق کو پامال کرنا اور انہیں دبا کر رکھنا ہے","world"
"529","بھارت; اشیاء خوردونوش کو آلودہ کرنے کا جھوٹا الزام مسلمانوں پر لگانے کی ناکام کوشش","https://urdu.samaa.tv/2087323919","مودی سرکار کےبھارت میں اقلیتوں بالخصوص مسلمانوں کا جینا پہلے ہی مشکل ہےمگر اب انتہا پسند ہندوئوں نےایک نئی چال چل دی ہے ایک رپورٹ کے مطابق کھانےپینےکی اشیا میں’تھوک‘،’پیشاب‘اورمٹی ملانے کی مبینہ ویڈیوز کے سامنے آنے کے بعد اس کا الزام مسلمانوں پر لگانے کی ناکام کوشش کی گئی بھارتی ریاستوں اتراکھنڈ اور اُتر پردیش میں ریاستی حکومت بغیر شواہد کے ایسا کرنے والوں کے خلاف بھاری جُرمانے اور قید کی سخت سزا سے متعلق قانون سازی کے منصوبے پر کام کر رہی ہے حال ہی میں سوشل میڈیا پر گردش کرنے والی ایک ویڈیو میں ایک گھریلو ملازمہ کو کھانا تیار کرتے ہوئے پیشاب کی ملاوٹ کرتے پایا گیا سوشل میڈیا پر ان ویڈیوز کے سامنے آنے کے بعد لوگوں نے اس پر شدید غم و غصے کا اظہار کیا اور متعدد افراد نے ریاستوں میں فوڈ سیفٹی پر تشویش اور خدشات کا اظہار کیا انتہا پسند ہندوئوں نے اپنی روایتی مسلم دشمنی کا ثبوت دیتے ہوئے کچھ ویڈیوز کو واریل کر کے مسلمانوں کو نشانہ بنایا اور اُن پر الزام تراشی کی مہم بھی چلائی اصل حقائق اور شواہد نے مودی کے غنڈوں کی مسلم مخالف مہم کا پردہ چاک کردیا جس سے دنیا پر تمام حقیقت کھل کر سامنے آگئی مکمل تحقیق اور مستند شواہد کے بعد یہ حقیقت سامنے آئی کہ کھانے میں پیشاب شامل کرنے والی خاتون مسلمان نہیں بلکہ ہندو ہے بھارتی سپریم کورٹ نے جولائی میں اتراکھنڈ اور اتر پردیش کی حکومتوں کی ہدایات پر عملدرآمد روک دیا جو ہندوؤں کے سالانہ مذہبی تہوار 'کانور یاترا' کے دوران کھانے پینے کی اشیا فروخت کرنے والوں کے لیے شناخت ظاہر کرنے کی شرط عائد کرتی تھیں یہ اقدام نہ صرف مذہبی آزادی کی خلاف ورزی ہے اور مسلمانوں کے جذبات کی دل آزاری کی کھلے عام کوشش ہے جبکہ دوسری جانب انکے کاروبار کو متاثر کرنے کی کھلی سازش ہے اپوزیشن رہنماؤں اور قانونی ماہرین نے ان قوانین کی افادیت پر سوال اُٹھایا ہے اور کہا ہے کہ ;ان قوانین کا غلط استعمال کر کے مسلمانوں کو بدنام کرنے کی کوشش کی جارہی ہے اس گھٹیا حرکت پر اترکھنڈ اور اترپردیش میں اپوزیشن رہنمائوں نے بھی بی جے پی حکومت آڑے ہاتھ لیتے ہوئے کہا کہ;مودی سرکار اس طرح کے احکامات کو بے روزگاری اور بڑھتی ہوئی مہنگائی جیسے دیگر اہم مسائل سے توجہ ہٹانے کے لیے استعمال کر رہی ہے، اپوزیشن رہنما ان خود ساختہ قوانین کے خلاف اپوزیشن اور درخواست گزاروں کی جانب سے سپریم کورٹ کو بتایا کہ ان ہدایات میں غیر منصفانہ طور پر مسلمانوں کو نشانہ بنایا گیا ہے اور ان کے کاروبار پر منفی اثر پڑ رہا ہے ایسے متعدد واقعات میں مسلمانوں کو گرفتار کیا گیا مگر آج تک اس کے کوئی مستند شواہد سامنے نہیں آئے اور نہ ہی جرم ثابت ہوسکا ہے گرفتاری سے چند روز قبل سوشل میڈیا پر ان افراد کے تھوکنے کی ویڈیوز کو اس وقت مذہبی رنگ دیا گیا جب بہت سے ہندو قوم پرست اکاؤنٹس نے انھیں ""سپٹ جہاد"" یا ""تھوک جہاد"" کا واقعہ قرار دیا مسلمانوں کو بدنام کرنے والی ایسی ویڈیوز مذہبی منافرت میں اضافہ کر کے ہندو انتہا پسند اکاؤنٹس نے مسلم مخالف بیانات کو ہوا دینے میں اہم کردار ادا کیا مودی سرکار تمام منفی ہتھکنڈے استعمال کرنے کے باوجود مسلمانوں کو دبانے میں ناکام ہو چکی ہے اب اس طرح کے گھٹیا، بے بنیاد الزامات عائد کرکے مودی سرکار بیساکھیوں کے سہارے کھڑے اپنی حکومت کو بچانے کیلئے یہ حربہ استعمال کر رہی ہے ایسے الزامات عائد کرنے کا مقصد صرف اور صرف ہندو قوم کی توجہ اصل مسائل سے ہٹانے کے سوا کچھ بھی نہیں ہے  ","world"
"530","امریکہ میں صدارتی امیدوار کیلئے کن چار اہم شخصیات میں کانٹے دار مقابلہ ہوگا","https://urdu.samaa.tv/2087323915","ریاستہائے متحدہ میں 5 نومبر 2024 کو صدارتی انتخابات ہوں گے یہ امریکہ  کی تاریخ میں 60 ویں صدارتی انتخابات ہوں گے،2024 کے صدارتی انتخابات کا فاتح 20 جنوری 2025 کو اپنے عہدے کا حلف اٹھائے گا۔ امریکہ میں امیدواروں  کی فہرست میں 24 منفرد امیدوار  سکرونٹی میں صدارتی انتخابات کی دوڑ میں نظر آئیں گے ان تمام امیدواروں میں سے 4 الیکٹورل کالج کی اکثریت حاصل کرنے کے لیے کم از کم 270 الیکٹورل ووٹوں کے ساتھ کافی بیلٹس  جیتنے کیلئے اہل ہوں گے۔ مشہور صدارتی امیدواروں میں کملا ہیرس (ڈی) ڈونلڈ ٹرمپ (آر) جِل اسٹین (جی)اور چیس اولیور (ایل) ہیں۔ امریکی نائب صدر کملا ہیرس کا تعارف کملا ہیرس امریکہ کی پہلی خاتون، پہلی سیاہ فام، اور پہلی جنوبی ایشیائی امریکی نائب صدر ہیں۔کملاہیرس 20 اکتوبر 1964 کو کیلیفورنیا میں پیدا ہوئیں اور بھارتی ماں اور جمیکن والد کی بیٹی ہیں کملا ہیرس نے ہاورڈ یونیورسٹی اور یونیورسٹی آف کیلیفورنیا ہیستنگز سے تعلیم حاصل کی۔ کملاہیرس نےاپنے کیریئر کا آغاز فرانسسکو کے ڈسٹرکٹ اٹارنی کے طور پر کیا اور 2010 میں کیلیفورنیا کی اٹارنی جنرل بنیں۔ 2016 میں وہ امریکی سینیٹ کے لیے منتخب ہوئیں ہیرس نے عوامی حقوق، صحت کی سہولیات، اور مجرمانہ انصاف میں اصلاحات کے موضوعات پر کام کیا۔ 2020 کے صدارتی انتخابات میں وہ امریکی صدر  جوبائیڈن کی نائب صدر کی امیدوار کے طور پر منظرعام پر آئیں اور کامیاب ہوئیں، جس سے وہ اس عہدے پر منتخب ہونے والی پہلی خاتون اور پہلی جنوبی ایشیائی امریکن بن گئیں۔ امریکی سابق صدر ڈونلڈٹرمپ  کا تعارف ڈونلڈ ٹرمپ 14 جون 1946 کو نیویارک میں پیدا ہوئے اور ایک مشہور کاروباری شخصیت، ٹی وی شو میزبان اور سیاست دان ہیں۔ٹرمپ نے خاندانی کاروباری کمپنی دی ٹرمپ آرگنائزیشن کو سنبھالا اور نیویارک میں کئی اہم تعمیراتی منصوبے مکمل کیے جن میں بلند و بالا عمارتیں، ہوٹل اور گالف کورس شامل ہیں۔ 2004 سے 2015 تک وہ ٹی وی شو  ""دی اپرنٹس"" کے میزبان بھی رہے، جس نے ان کی عوامی شہرت میں اضافہ کیا۔ ڈونلڈ ٹرمپ نے 2016 میں ریپبلکن پارٹی کے امیدوار کے طور پر امریکی صدارتی انتخابات میں حصہ لیا اور کامیاب ہو کر امریکہ کے 45 ویں صدر بنےگئے ڈونلڈ ٹرمپ  کی صدارت کے دوران کئی اہم پالیسیاں نافذ ہوئیں جن میں امیگریشن قوانین کی سختی، تجارت میں اصلاحات اور چین کے خلاف سخت موقف شامل ہیں۔ ان کے مواخذ (Impeachment) اور 2020 کے صدارتی انتخابات کے بعد کے حالات کی وجہ سے ان کی صدارت کو متنازعہ بھی سمجھا گیا۔ جل اسٹین کا تعارف جل اسٹین ایک امریکی معالج، سیاست دان اور ماحولیات کی علمبردار ہیں جل اسٹین  نے گرین پارٹی کی طرف سے 2012 اور 2016 کے صدارتی انتخابات میں حصہ لیا۔ 14 مئی 1950 کو شکاگو الینوائے میں پیدا ہونے والی جل اسٹین نے ہارورڈ یونیورسٹی سے میڈیسن کی ڈگری حاصل کی اور ماحولیاتی مسائل، صحتِ عامہ اور سوشیو اکنامک انصاف کے شعبوں میں سرگرم رہیں۔ جل اسٹین  بطور سیاست دان موسمیاتی تبدیلی اور معاشی انصاف کے بارے میں آواز اٹھاتی رہی ہیں اور ""گرین نیو ڈیل"" کے تحت صاف توانائی کی پالیسیوں کو فروغ دینے کی حامی ہیں ان کی صدارتی مہمات کا مقصد زیادہ تر موسمیاتی تبدیلی، صحت عامہ کے حقوق اور بڑے کاروباروں کے خلاف اقدامات کو مرکز میں لانا تھا۔ اسٹین نے اپنے انتخابی منشور میں ان اہداف کو اجاگر کیا اور موجودہ پارٹی سسٹم کو تنقید کا نشانہ بنایا ہے۔ چیس اولیورکاتعارف چیس اولیور ایک امریکی سیاستدان اور 2024 میں امریکی صدارتی انتخابات کے لئے لبرٹیرین پارٹی کے امیدوار ہیں۔ ان کا تعلق جارجیا سے ہے اور وہ ایک کھلے عام ہم جنس پرست ہے اپنی سیاسی زندگی میں مختلف اہم موضوعات جیسے کہ مجرمانہ انصاف میں اصلاحات اور حکومتی اخراجات کو محدود کرنے پر توجہ دی ہے ابتدائی طور پر ڈیموکریٹک پارٹی کے حامی رہے لیکن 2010 میں ایٹلانٹا پرائیڈ فیسٹیول کے دوران لبرٹیرین پارٹی میں شامل ہوگئے۔ اولیور جنگ مخالف مؤقف رکھتے ہیں اور امریکی فوجی مداخلت کے خلاف ہیں،خصوصاً اسرائیل فلسطین تنازعے میں غیر جانبداری کی وکالت کرتے ہیں سینیٹ کی نشست کے لئے 2022 میں جارجیا میں بھی حصہ لیا تھا تقریباً 2 فیصد ووٹ حاصل کیے اور رن آف الیکشن کی ضرورت پیش آئی ہے۔","world"
"531","کینیڈا کا ویزہ آسانی سے کیسے حاصل کیا جاسکتا ہے ؟ جانیے","https://urdu.samaa.tv/2087323906","کینیڈا کی طرف سے امیگریشن ویزہ کی تعداد میں کمی نے پاکستانی درخواستگزاروں کو فکر میں مبتلا کر دیا ہے، کیا 2027 تک یہ ٹرینڈ یوں ہی کم رہے گا یا اس پالیسی میں کوئی تبدیلی ہوگی ؟، اس حوالے سینئر ایجوکیشنل کنسلٹنٹ فار کینیڈا سمیرا ضیاء نے کیا اہم معلومات شیئر کیں؟ جانیے اس ویڈیو میں۔  ","world"
"532","جو بائیڈن نے ڈونلڈ ٹرمپ کے حامیوں کو کچرا کہہ دیا","https://urdu.samaa.tv/2087323898","امریکی صدر جو بائیڈن نے ریپبلیکن صدارتی امیدوار ڈونلڈ ٹرمپ کے حامیوں کو کچرا کہہ دیا۔   امریکی میڈیا رپورٹس کے مطابق امریکی صدر جوبائیڈن کا سابق صدر ڈونلڈ ٹرمپ کے حامیوں سے متعلق حیران کن بیان سامنے آیا جس میں انہیں کہنا تھا کہ مجھے کوئی تیرتا ہوا کچرا نظر آتا ہے تو وہ ٹرمپ کے سپورٹر ہیں۔ بعدازاں، سوشل میڈیا پر شور مچنے کے بعد وائٹ ہاؤس نے جوبائیڈن کے بیان کی وضاحت کر دی۔ وائٹ ہاؤس کی جانب سے جاری کردہ بیان میں کہا گیا کہ صدر بائیڈن نے سب کو نہیں صرف ہنچ کلف کو کچرا کہا تھا۔ امریکی میڈیا کے مطابق ٹرمپ کے جلسے میں ہنچ کلف نے پورٹو ریکو کو کچرے کا تیرتا ہوا جزیرہ کہہ دیا تھا۔ دوسری جانب صدر بائیڈن کے بیان پر صدارتی امیدوار ڈونلڈ ٹرمپ کا ردعمل بھی سامنے آیا اور انہوں نے کہا کہ امریکیوں سے محبت کے بغیر آپ امریکا کی قیادت نہیں کرسکتے۔","world"
"533","مودی سرکار کا ""میک ان انڈیا  پراجیکٹ"" بی جےپی کے گلے کا پھندہ بن گیا","https://urdu.samaa.tv/2087323885","مودی سرکار نے  2014میں ""میک ان انڈیا پراجیکٹ"" کا آغاز کیا جو آگے چل کر ان کی حکومت کے گلے کا پھندہ بن گیا مودی سرکار کا ""میک ان انڈیا  پراجیکٹ"" اپنا کوئی بھی ہدف پورا نہ کر سکا،""میک ان انڈیا  پراجیکٹ"" کے فیل ہونے کی بہت سی وجوہات ہیں جن میں مودی سرکار کا غیر ذمہ دارانہ رویہ سرِ فہرست ہے۔ حال ہی میں ایک  بین الاقوامی رپورٹ کے مطابق""بھارت میں FDIکو شدید مسائل کا سامنا اور غیرملکی سرمایہ کاروں کی حوصلہ شکنی کی جاتی ہے "" بین الاقوامی رپورٹ کے مطابق بھارت میں بیوروکریسی رکاوٹوں کے باعث  کاروباری شخصیات اپنا پیسہ ملک سے باہر انویسٹ کرنے کو ترجیح دیتے ہیں،بھارت میں ایک عام کمپنی کو آن لائن رجسٹر کروانے میں بھی مہینوں لگ جاتے ہیں جبکہ لینڈ پرمٹ لینے میں کم از کم 5سے 6سال لگ جاتے ہیں۔ دی ہندو کے مطابق""چینی اور دوسری غیر ملکی مصنوعات جیسا کہ سولر پینل اور موبائل فون کی مارکیٹ نے بھارت کی  lava اور Micromax جیسی کمپنیوں کا کاروبار ٹھپ کروا دیا"" دی ہندو کے مطابق انڈیا میں ٹریڈ ڈیفیسٹ ہونے کی وجہ سے ڈالر کی قیمت میں اضافہ ہوتا جارہا ہے ،بھارت میں صرف 2 فیصد پڑھے لکھے اور ہنرمند مزدور ہیں جو کہ دنیا میں سب سے کم ترین سطح ہے،بھارت میں صرف 5فیصد  مزدور  ایسے ہیں جو اپنے کام میں مہارت رکھتے ہیں ،بڑھتی ہوئی درآمداد نے بھارت کی لوکل انڈسٹری کو نقصان پہنچانے کے ساتھ ساتھ لاکھوں افراد کو نوکریوں سےمحروم کیا۔ بھارت میں35  فیصدB-Tech،  77فیصد Polytechnic Graduates اور 60  فیصد ITI Graduatesبیروزگار ہیں۔ ریسرجنٹ انڈیا کی رپورٹ کے مطابق؛ ""POSCOکےسٹیل مل پراجیکٹ کو 9سال کی تاخیر کا سامنا کرنا پڑا جس کی بڑی وجہ بھارت کا پیچیدہ سسٹم ہے جو کہ غیر ملکی انویسٹرز کی حوصلہ شکنی کرتا ہے "" ریسرجنٹ انڈیا کےمطابق بھارت مالا پراجیکٹ جوکہ ہائی ویزکا جال ہے، کے پہلےفیز نے 2023 میں مکمل ہونا تھا مگر اب یہ کہاجارہا کہ یہ 2027 میں مکمل ہوگا،ممبئی احمد آباد بلٹ ٹرین پراجیکٹ بھی7سال تاخیر کا شکار ہے،بھارت میں 70 فیصدپراجیکٹ تاخیر کا شکار ہوتے ہیں جس کی وجہ سے سرمایہ کار  کو معاشی نقصان سے دوچار ہونا پڑتا ہے۔ حقیقت  یہ کہ مودی سرکار کا  ""میک ان   انڈیا  پراجیکٹ""  بُری طرح فیل ہوچکا ہے،بھارت کو چاہیے کہ وہ ہمسایہ ممالک میں مداخلت کی بجائے اپنے ملک میں لوگوں کے روزگار کا منظم بندوبست کرے۔","world"
"534","ٹرمپ کا دوبارہ انتخاب ملک کے لئے خطرناک ہوگا،کاملہ ہیرس","https://urdu.samaa.tv/2087323857","ڈیموکریٹ صدارتی امیدوار کاملہ ہیرس نے ریلی سے خطاب میں کہا پانچ نومبر کو آپ نے آزادی یا انتشار میں سے کسی ایک کا انتخاب کرنا ہے،ٹرمپ کا دوبارہ انتخاب ملک کے لئے خطرناک ہوگا کاملہ ہیرس نےواشنگٹن میں ریلی نکالی،حامیوں سےخطاب میں کہا ٹرمپ وہ جیت گیا تو مخالفین کو جیلوں میں ڈال دے گا،ریپبلکن اُمیدوارڈونلڈ ٹرمپ نے پنسلوینیا میں ریلی نکالی،خطاب میں اُنہوں نےکاملا ہیرس کو بدترین نائب صدر قراردیدیا،کہا الیکشن ہب کےمطابق پانچ کروڑ دس لاکھ امریکی پہلے ہی ووٹ کاسٹ کر چکے ہیں ۔اس وقت دونوں اُمیدواروں کے درمیان 7 اہم ریاستوں میں کانٹے کا مقابلہ ہے،جہاں کے نتائج فیصلہ کن کردار ادا کریں گے۔ امریکی صدارتی الیکشن میں صرف چھ دن باقی ہیں،اوہایو کے فینکلن کاؤنٹی میں ارلی پولنگ کے دوران ووٹرزکی لمبی قطاریں لگ گئیں۔  ","world"
"535","امریکی انتخابات، بیلٹ باکسز پر آتش زنی کے واقعات، پولیس نے مشتبہ گاڑی کی شناخت کر لی","https://urdu.samaa.tv/2087323853","شمال مغربی امریکی ریاستوں واشنگٹن اور اوریگون میں تین بیلٹ ڈراپ باکسز پر مشتبہ آتش زنی کے واقعات کے بعد پولیس کا کہنا ہے کہ ان تین واقعات کا آپس میں تعلق ہو سکتا ہے، اور ’اوریگون ‘میں مشتبہ گاڑی کی شناخت کر لی گئی ہے۔ تفصیلات کے مطابق پیر کے روز، اوریگون کے شہر پورٹ لینڈ اور واشنگٹن کے شہر وینکوور میں دو مختلف واقعات میں آگ لگائی گئی، جس میں تین بیلٹس کو نقصان پہنچا اور سینکڑوں بیلٹس جل کر خاکستر ہوگئے۔ حکام کے مطابق، یہ واقعات وینکوور میں 8 اکتوبر کو ہونے والے ایک اور آتش زنی کے واقعے سے مماثلت رکھتے ہیں جس میں کسی بیلٹ کو نقصان نہیں ہوا تھا۔ پورٹ لینڈ پولیس ڈپارٹمنٹ کی اسسٹنٹ چیف، امانڈا مک ملن، نے نیوز کانفرنس میں کہا، ""ہمیں مقصد کا علم نہیں ہے، لیکن ہمیں معلوم ہے کہ ایسے اقدامات ہدف اور ارادتاً کیے جاتے ہیں۔""پولیس کے مطابق، مشتبہ شخص کے خلاف تباہ کن آلات رکھنے اور ووٹنگ مشینوں سے متعلق غیر قانونی اقدامات سمیت دیگر الزامات بھی عائد کیے جا سکتے ہیں۔ وینکوور کے مقامی نیوز آؤٹ لیٹ KATU کی فوٹیج میں ایک بیلٹ باکس سے دھواں اٹھتا دکھائی دے رہا ہے، جس میں متعدد بیلٹس کو آگ لگی ہوئی تھی۔ مقامی حکام نے کہا کہ جو ووٹرز نے ہفتے کو شام 3:30 بجے کے بعد بیلٹ باکس میں بیلٹس ڈالے، وہ الیکشن حکام سے رابطہ کریں۔ وینکوور پولیس ڈیپارٹمنٹ نے پیر کی صبح 4 بجے ایک آتش زنی کے واقعے پر ردعمل دیا اور بیلٹ باکس کے پاس سے ایک مشتبہ ڈیوائس کو ہٹا دیا۔پیر کی صبح، پولیس نے پورٹ لینڈ، اوریگون میں بیلٹ باکس میں ایک آتش گیر ڈیوائس کی وجہ سے ہونے والے اسی طرح کے واقعے کا جواب دیا۔ ملٹنوماہ کاؤنٹی کے الیکشن ڈائریکٹر نے کہا کہ اس آگ میں صرف تین بیلٹس کو نقصان پہنچا اور ان ووٹرز سے رابطہ کیا جائے گا تاکہ وہ دوبارہ بیلٹس بھر سکیں۔ پورٹ لینڈ اور پہلے وینکوور واقعے میں بیلٹ باکسز میں آگ بجھانے کا نظام نصب تھا جس سے نقصان کو کم کیا گیا، لیکن وینکوور میں پیر کی آگ کے دوران یہ نظام کام نہیں کر سکا۔ واشنگٹن کے سیکریٹری آف اسٹیٹ کے دفتر نے ووٹرز کو آن لائن اپنے بیلٹس کی حالت چیک کرنے اور گمشدہ بیلٹ کے لیے دوبارہ درخواست دینے کی ہدایت کی۔ واشنگٹن کے سیکریٹری آف اسٹیٹ اسٹیو ہابز نے بیان میں کہا، ""میں واشنگٹن ریاست میں قانونی اور منصفانہ انتخابات کو خراب کرنے والے کسی بھی دہشت گردانہ عمل کی سختی سے مذمت کرتا ہوں۔ اس واقعے کے باوجود، مجھے اپنے کاؤنٹی الیکشن حکام کی اہلیت پر مکمل اعتماد ہے کہ وہ تمام ووٹرز کے لیے واشنگٹن کے انتخابات کو محفوظ اور محفوظ بنائیں گے۔"" وینکوور میں یہ بیلٹ باکسز ریاست کے تھرڈ ڈسٹرکٹ میں واقع تھے، جہاں امریکی ایوان نمائندگان کی ایک سخت مقابلے والی نشست کے لیے ڈیموکریٹکس کی ’ میری گلیوزینکمپ پیریز ‘اور ریپبلکن  کے ’چیلنجر جو کینٹ ‘کے درمیان مقابلہ جاری ہے۔ گلیوزینکمپ پیریز نے اس ضلع میں بیلٹ باکسز کی رات بھر قانون نافذ کرنے والی ایجنسیوں سے نگرانی کا مطالبہ کیا ہے۔ فونیکس میں، ایک شخص کو گرفتار کیا گیا جب جمعرات کے روز وہاں ایک میل باکس میں آگ لگائی گئی، جس میں تقریباً 20 بیلٹس جل گئے۔","world"
"536","فیکٹ چیک : ڈونلڈ ٹرمپ کے نیویارک ریلی میں کیئے گئے 16 غلط دعوے","https://urdu.samaa.tv/2087323852","اتوار کی شام نیویارک سٹی کے میڈیسن اسکوائر گارڈن میں جلسے کے دوران سابق امریکی صدر ڈونلڈ ٹرمپ نے امیگریشن، ڈیزاسٹر رسپانس اور معیشت سمیت متعدد موضوعات پر کئی غلط دعوے کیے، جن میں سے کئی پہلے ہی رد کیے جا چکے ہیں۔ یہاں ان کی تقریر کے کچھ اہم غلط بیانات کا خلاصہ دیا گیا ہے: FEMA اور نارتھ کیرولائنا: ٹرمپ نے غلط طور پر دعویٰ کیا کہ فیڈرل ایمرجنسی مینجمنٹ ایجنسی (FEMA) نے نارتھ کیرولائنا میں سمندری طوفان ہیلین کے لیے بروقت ردعمل نہیں دیا۔ حقیقت میں، FEMA نے فوری کارروائی کی اور 1700 سے زائد اہلکار تعینات کیے اور اکتوبر کے وسط تک 100 ملین ڈالر سے زیادہ کی امداد منظور کی۔ FEMA فنڈنگ اور تارکین وطن: ٹرمپ نے الزام لگایا کہ FEMA کی آفت ریلیف فنڈنگ غیر قانونی تارکین وطن کی مدد کے لیے منتقل کی گئی، جس سے نارتھ کیرولائنا اور جارجیا جیسے ریاستوں کے لیے وسائل ناکافی رہے۔ یہ دعویٰ  بھی  غلط ہے؛ FEMA کی آفت ریلیف فنڈز اور تارکین وطن کی مدد کے لیے مختص رقم الگ الگ ہیں۔ امیگریشن کے اعداد و شمار: ٹرمپ نے دوبارہ یہ گمراہ کن دعویٰ کیا کہ ان کی مدت کے اختتام پر غیر قانونی امیگریشن کم ترین سطح پر تھی، جب کہ حقیقت میں کووڈ-19 کے دوران عارضی کمی آئی تھی۔ کاملا ہیرس اور بارڈر: ٹرمپ نے غلطی سے نائب صدر کملا ہیرس کو ""بارڈر زار"" کہا اور سرحدی سلامتی کی ذمہ دار ٹھہرایا، حالانکہ ہیرس کو صدر بائیڈن نے سفارتی سطح پر وسطی امریکہ میں امیگریشن کے مسائل پر توجہ دینے کا کام سونپا تھا۔ اسپرنگ فیلڈ، اوہائیو میں تارکین وطن کی تعداد: ٹرمپ نے غلط طور پر دعویٰ کیا کہ اسپرنگ فیلڈ میں 30,000 غیر قانونی تارکین وطن مقیم ہیں، جب کہ حقیقت میں قانونی طور پر آئے ہوئے ہائیتی (Haitian)تارکین وطن کی تعداد 10,000 سے 12,000 کے درمیان ہے۔ بے سہارا مہاجر بچے: ٹرمپ نے غلط طور پر 325,000  بے سہارا مہاجر بچوں کے ""لاپتہ"" ہونے کا دعویٰ کیا۔ اصل میں، 32,000 بچوں نے عدالت کی تاریخیں مس کیں، اور 291,000 کو عدالت کی تاریخیں نہیں دی گئیں، جس کا مطلب یہ نہیں ہے کہ وہ گم ہو گئے ہیں۔ پنسلوانیا میں جلسے کی حاضری: ٹرمپ نے دعویٰ کیا کہ ان کے پنسلوانیا جلسے میں 101,000 افراد شریک ہوئے، حالانکہ سیکرٹ سروس اور مقامی حکام نے تقریباً 24,000 کا تخمینہ لگایا۔ نورڈ اسٹریم 2 پائپ لائن: ٹرمپ نے غلطی سے دعویٰ کیا کہ انہوں نے نورڈ اسٹریم 2 پائپ لائن ختم کی، حالانکہ تعمیر مکمل ہو چکی تھی۔ افراط زر نہ ہونے کا دعویٰ: ٹرمپ نے یہ غلط دعویٰ کیا کہ  ان کی مدت میں افراط زر موجود نہیں تھی۔ جبکہ مجموعی افراط زر تقریباً 8 فیصد تک پہنچ گیا تھا۔ سرحدی دیوار کی تعمیر: ٹرمپ نے اپنی مدت کے دوران 571 میل کی دیوار تعمیر کرنے کا دعویٰ کیا، حالانکہ سرکاری ریکارڈ کے مطابق یہ تعداد 458 میل تھی۔ 2020 انتخابی دعوے: ٹرمپ نے دوبارہ 2020 کے انتخاب میں فراڈ کے جھوٹے دعوے کیے، جب کہ ان الزامات کے حق میں کوئی ثبوت موجود نہیں۔ ان میں سے ہر بیان کو تصدیق شدہ ڈیٹا اور سرکاری ریکارڈز کے ذریعے جانچا گیا اور غلط یا گمراہ کن پایا گیا۔","world"
"537","امریکی انتخابات میں ایک ہفتہ باقی ، پولنگ اور انتخابی مہم کی حکمت عملی  کی اندرونی صورتحال","https://urdu.samaa.tv/2087323849","امریکی انتخابات میں صرف ایک ہفتہ باقی ہے اور جیسے جیسے یہ دن قریب آ رہاہے ویسے ویسے سیاسی منظر نامہ  نئی کروٹ لے رہاہے ، اس دوران نائب صدر کمالا ہیرس واشنگٹن ڈی سی میں موجود ہوں گی جبکہ سابق صدر ڈونلڈ ٹرمپ پنسلوانیا  میں مہم چلانے کیلئے تیار ہیں-جو ایک فیصلہ کن ریاست ہے اور انتخابی نتائج کا تعین کر سکتی ہے۔ پیر کے روز انتخابی ماحول اس وقت مزید کشیدہ ہوگیا جب پورٹ لینڈ اور وینکوور، واشنگٹن میں دو بیلٹ ڈراپ باکسز پر دھماکہ خیز مواد پھینکا گیا۔ اس واقعے میں سینکڑوں بیلٹ جل کر خاکستر ہوگئے اور حکام نے اسے ""جمہوریت پر براہ راست حملہ"" قرار دیا ہے۔ بہت سے ووٹرز کے لئے، سیکیورٹی کے اقدامات میں اضافے نے انتخابی عمل کی شفافیت کے بارے میں سوالات کو بھی جنم دیا ہے۔ موجودہ انتخابی رجحانات منگل کے روز تک، کمالا ہیرس قومی پولز میں معمولی فرق سے آگے ہیں، جس میں وہ FiveThirtyEight کے روزانہ انتخابی پول ٹریکر کے مطابق 1.4 پوائنٹس سے آگے ہیں۔ گزشتہ ہفتے کے مقابلے میں ان کی برتری 1.7 پوائنٹس سے کم ہوئی ہے۔ حتمی نتائج انتہائی باریک مارجن میں طے ہونے کی توقع ہے، خاص طور پر پنسلوانیا، شمالی کیرولائنا، جارجیا، مشی گن، ایریزونا، وسکونسن اور نیواڈا جیسے اہم سوئنگ ریاستوں میں۔ کملا اور ٹرمپ ان ریاستوں میں ان ووٹرز کو ٹارگٹ کرنے کی کوشش کر رہے ہیں جنہوں نے ابھی تک اپنی ذہن سازی نہیں کی اور اس کیلئے وہ ہر ممکن وسائل کو بروئے کار لا رہے ہیں ۔ ہیرس کو مشی گن میں بہت معمولی برتری حاصل ہے، جبکہ ٹرمپ پنسلوانیا اور نیواڈا میں معمولی برتری رکھتے ہیں اور شمالی کیرولائنا، جارجیا اور ایریزونا میں نسبتاً زیادہ برتری رکھتے ہیں۔ وسکونسن میں مقابلہ اتنہائی سخت ہے جہاں دونوں امیدوار بہت قریب قریب ہیں ۔ کمالا ہیرس کی انتخابی مہم ہفتے کے اختتام پر، کمالا ہیرس نے مشی گن میں اپنی مہم کو تقویت دینے کی کوشش کی۔ ہیرس، اپنے ساتھی امیدوار ٹم والز اور گلوکارہ میگی راجرز کے ساتھ، این آربر میں ایک کنسرٹ میں شامل ہوئیں تاکہ نوجوان ووٹرز کو متحرک کر سکیں۔ یہ پہلا موقع تھا جب ہیرس کو فلسطینی حامی مظاہرین کا سامنا کرنا پڑا جنہوں نے غزہ کے مسائل پر سوالات اٹھائے۔ انہوں نے ان کے خدشات کو تسلیم کرتے ہوئے جواب دیا اور یقین دلایا کہ وہ اس تنازعے کے خاتمے کے لئے کام کرتی رہیں گی۔ ہیرس کی مہم خاص طور پر لاطینی ووٹرز پر مرکوز ہے، خاص طور پر پنسلوانیا میں جہاں آبادی کا تقریباً 8 فیصد حصہ پورٹو ریکن ہے۔ ہیرس نے ٹرمپ کی حالیہ ریلی میں کیے گئے ریمارکس کا حوالہ دیا، جس میں ایک کامیڈین نے پورٹو ریکو کے بارے میں توہین آمیز الفاظ استعمال کیے۔ ہیرس نے کہا، ""وہ اپنی شکایت اور اپنے آپ پر فوکس کر رہے ہیں اور ہمارے ملک کو تقسیم کر رہے ہیں۔"" ڈونلڈ ٹرمپ کا انتخابی مہم دوسری طرف، ٹرمپ اپنی مہم کے ذریعے فیصلہ کن ریاستوں میں مضبوط حمایت حاصل کر رہے ہیں۔ پیر کو انہوں نے جارجیا میں ایک بڑے ہجوم سے خطاب کرتے ہوئے کہا، ""میں نازی نہیں ہوں، بلکہ نازی کا مخالف ہوں۔"" ناقدین نے مختلف جگہوں سے ان پر تنقید کی ہے، جس میں ہیرس بھی شامل ہیں جنہوں نے ان پر فاشسٹ ہونے کے الزامات عائد کیے۔ٹرمپ پورٹو ریکو کے تنازع پر کوئی تبصرہ نہیں کیا، بلکہ نیویارک کی ریلی میں اس پلیٹ فارم کو طاقت اور اتحاد کی تبلیغ کے لئے استعمال کیا۔ حالات کا جائزہ انتخابی دن میں صرف چند دن باقی ہیں، اور دونوں امیدوار اپنی مہم کو بھرپور انداز میں چلا رہے ہیں۔ ہیرس واشنگٹن ڈی سی کے ایلیپس میں 20,000 لوگوں سے خطاب کریں گی، یہ وہی جگہ ہے جہاں ٹرمپ نے 6 جنوری 2021 کو اپنی ""اسٹاپ دی اسٹیل"" ریلی منعقد کی تھی۔ یہ ہیرس کے لئے ایک اہم ایونٹ ہے کیونکہ انہیں غیر فیصلہ شدہ ووٹرز کی حمایت کو مضبوط کرنا ہے۔ اسی وقت، ٹرمپ پنسلوانیا کے شہر ایلن ٹاؤن میں ریلی نکالیں گے، جہاں وہ کلنٹن سے بمشکل آگے ہیں۔ وہاں پورٹو ریکن ووٹ انتہائی اہم ہے کیونکہ ٹرمپ کے ماضی کے بیانات اس اہم ڈیموگرافک میں ان کے لئے مشکلات پیدا کر سکتے ہیں۔","world"
"538","لببانی مزاحمتی تنظیم حزب اللہ نے نعیم قاسم کو اپنا نیا سربراہ مقرر کرنے کا اعلان کر دیا","https://urdu.samaa.tv/2087323834","لببانی مزاحمت فورس حزب اللہ نے ڈپٹی لیڈر سے نعیم قاسم کو اپنا نیا سربراہ مقرر کرنے کا اعلان  کر دیا ہے۔ حزب اللہ کے ڈپٹی سیکرٹری جنرل شیخ نعیم قاسم لبنانی مسلح گروپ کے سربراہ منتخب ہوئے ہیں، 30 سال سے زیادہ عرصے سے مزاحمتی تحریک کی سینئر شخصیات میں سے  ہیں۔8 اکتوبر کو نامعلوم مقام سے پردے کے سامنے خطاب کرتے ہوئے شیخ نعیم  قاسم کا کہنا ہے کہ   حزب اللہ اور اسرائیل کے درمیان تنازع ایک ""جنگ"" ہے کہ کون پہلے روتا ہے اور حزب اللہ پہلے نہیں روئے گی۔ ڈپٹی سیکرٹری جنرل شیخ نعیم قاسم  کا کہنا تھا کہ اسرائیل کی طرف سے ""دردناک ضربوں"" کے باوجود گروپ کی صلاحیتیں برقرار تھیں اس گروپ نے پارلیمنٹ کے اسپیکر نبیہ بیری کی کوششوں کی حمایت کی  ہےجو حزب اللہ کا ایک اتحادی ہے  جنگ بندی کرنےکیلئےپہلی بار اسرائیل پر گروپ کی آگ کو روکنے کے لیے پیشگی شرط کے طور پر غزہ جنگ بندی کے معاہدے کے کسی بھی ذکر کو ترک کر دیا ہے۔  ان کا 30 منٹ کا ٹیلی ویژن خطاب حزب اللہ کے سینیئر رہنما ہاشم صفی الدین کو اسرائیلی حملے کا نشانہ بنانے اور حزب اللہ کے سیکرٹری جنرل سید حسن نصر اللہ کی ہلاکت کے 11 دن بعد سامنے آیا ہے ہاشم صفی الدین  کے قتل کی تصدیق حزب اللہ نے 23 اکتوبر کو کی تھی۔ قاسم کو مسلح گروپ کے اس وقت کے سیکریٹری جنرل عباس الموسوی نے 1991 میں نائب سربراہ مقرر کیا تھا جو اگلے سال اسرائیلی ہیلی کاپٹر کے حملے میں مارے گئے تھے۔شیخ نعیم قاسم حسن  نصراللہ کے رہنما بننے کے بعد بھی اپنے عہدے پر قائم رہے اور طویل عرصے سے حزب اللہ کے سرکردہ ترجمانوں میں سے ایک رہے ہیں۔ ستمبر میں اسرائیل اور حزب اللہ کے درمیان دشمنی میں شدت آنے کے بعد قاسم کا 8 اکتوبر کو ٹیلی ویژن پر خطاب ان کا دوسرا  خطاب تھا۔ وہ حزب اللہ کی جانب سے  اعلیٰ قیادت کا پہلا رکن تھا جس نے 27 ستمبر کو بیروت کے جنوبی مضافات میں اسرائیلی فضائی حملے میں نصر اللہ کی ہلاکت کے بعد ٹیلی ویژن پر تبصرہ کیا۔ 30 ستمبر کو خطاب کرتے ہوئےشیخ نعیم  قاسم نے کہا کہ حزب اللہ ""جلد سے جلد موقع پر"" اپنے مقتول سیکرٹری جنرل کے جانشین کا انتخاب کرے گی اور فلسطینیوں کے ساتھ اظہار یکجہتی کے لیے اسرائیل کے خلاف جنگ جاری رکھے گی۔انہوں نے اپنی تقریر میں کہا کہ ہم جو کچھ کر رہے ہیں وہ کم از کم ہےہم جانتے ہیں کہ جنگ لمبی ہو سکتی ہے۔ شیخ نعیم قاسم کون ہیں ؟ 1953 میں لبنان کے شہر بیروت کے جنوب سے تعلق رکھنے والے ایک خاندان میں پیدا ہوئے قاسم کی سیاسی سرگرمی کا آغاز لبنانی شیعہ امل موومنٹ سے ہوا۔اس نے 1979 میں ایران کے اسلامی انقلاب کے تناظر میں اس گروپ کو چھوڑ دیا جس نے بہت سے نوجوان لبنانی شیعہ کارکنوں کی سیاسی سوچ کو تشکیل دیا۔ قاسم نے ان ملاقاتوں میں حصہ لیا جن کی وجہ سے حزب اللہ کی تشکیل ہوئی، جو 1982 میں لبنان پر اسرائیلی حملے کے جواب میں ایران کے پاسداران انقلاب کی حمایت سے قائم ہوئی تھی۔وہ حزب اللہ کی پارلیمانی انتخابی مہموں کے جنرل کوآرڈینیٹر رہے ہیں جب سے اس گروپ نے پہلی بار 1992 میں ان کا مقابلہ کیا تھا۔ 2005 میں شیخ نعیم قاسم  نے حزب اللہ کی ایک تاریخ لکھی جسے تنظیم میں ایک نایاب ""اندرونی نظر"" کے طور پر دیکھا گیا۔ شیخ نعیم قاسم  حسن نصراللہ اور ہاشم صفی الدین کے برعکس ایک سفید پگڑی پہنتے ہیں جن کی سیاہ پگڑیاں ان کی حیثیت کو نبی اکرم صلی اللہ علیہ وسلم کی اولاد کے طور پر ظاہر کرتی ہیں۔","world"
"539","ہندوانتہاپسندوں نے 14 سالہ دلت لڑکی کو  زیادتی کے بعد قتل کردیا","https://urdu.samaa.tv/2087323800","77 سالوں سے آزاد بھارت دلتوں اور نچلی ذات کے ہندوؤں کی حفاظت میں مکمل طور پر ناکام ہو چکا ہے دلتوں کےساتھ امتیازی سلوک اور ظلم وذیادتی کےواقعات کا سلسلہ تھمنےکا نام ہی نہیں لےرہا،ہندو مذہب میں ذات پات کے بدترین نظام سےتنگ بھارتی دلت بہت بری طرح متاثر ہو رہے ہیں۔ رواں سال اگست میں 14 سالہ دلت لڑکی ہندو انتہاپسندوں کے ہاتھوں ضلع مظفرپور کے علاقے پارو میں گینگ ریپ کے بعد موت کے گھاٹ اتار دی گئی۔ ہندوانتہاپسندوں نے 14 سالہ دلت لڑکی کو گھر سے اغوا کرکےزیادتی کا نشانہ بنایا،دلت لڑکی کو زیادتی کے بعد بے دردی سے قتل کر کہ سفاک انتہاپسندوں نے کھیتوں میں پھینک دیا۔ زیادتی کا نشانہ بننےوالی کماری کی والدہ کا کہنا ہےکہ ہماری بیٹی کی موت کو اتنے دن گزر جانے کے بعد بھی انصاف نہیں مل سکا،میری بیٹی کو اونچی ذات کے ہندوؤں نے بہت بری طرح قتل کیا، ہمیں کون انصاف دلائے گا۔ بھارت میں دلت بہت پستی کی زندگی گزار رہےہیں،ایک بین الاقوامی رپورٹ کے مطابق بھارت میں ہر دس منٹ کےدوران ایک دلت ظلم کا شکار ہوتا ہے۔ بی جےپی کی حکومت میں بھارت میں لاقانونیت کےراج کےباعث نچلی ذات کےہندو،اقلیتیں اورخصوصی طورپرخواتین مکمل طورپرغیر محفوظ ہیں،بھارت میں جنسی زیادتی کےبڑھتےہوئےواقعات سے خواتین کا گھروں سے نکلنا محال ہوچکا ہے۔ بھارت دنیاکاوہ واحدملک بن چکاہےجہاں عورت ہونا ایک جُرم سےزیادہ کچھ نہیں ہے،آخر کب تک مودی سرکاربھارت کے حقیقی مسائل سے روگردانی کرتی رہے گی؟","world"
"540","منی پور ایک دفعہ پھر لہو لہو، مودی سرکار خاموش تماشائی","https://urdu.samaa.tv/2087323791","منی پور میں حالات مزید کشیدہ ہو گئے ہیں جو مودی سرکاری کی غلط پالیسیوں کا نتیجہ ہے بی جے پی کے تیسری باردور اقتدار میں آنے کے بعد سے اقلیتوں کا جینا مزید مشکل ہو گیا جس کی مثال منی پور کے حالات ہیں،26 اکتوبر 2024ء  منی پور کےکوتروک اور ترونگلاوبی  کےعلاقوں میں  حالیہ ہوائی فائرنگ اور بم دھماکے ہوئے جس سے دیہاتیوں میں فضائی حملوں کا خدشہ پیدا ہو گیا۔ پولیس نےکوکی قبائل پرالزام دہرتے ہوئے کہا کہ فائرنگ کا سلسلہ کوکی قبائل کی جانب سے شروع ہوتا جبکہ علاقہ مکین نے پولیس کے جھوٹے الزام کو یکساں مسترد کر دیا۔ پولیس کی جوابی کاروائی  سے علاقہ مکین خوف و ہراس کا شکارہوگئے اورکئی افراد علاقہ چھوڑنے پر بھی مجبور ہوئے۔ کوکی اور میتھی قبائل منی پور میں گزشتہ ایک برس سے خون کی ہولی کھیل رہے ہیں جس سے معصوم جانیں ضائع ہو رہی ہیں 3 مئی 2023 سے جاری فسادات کی شدت کا اندازہ اس بات سے لگایا جاسکتا ہے کہ اب تک ان واقعات میں 237 سے زائد لوگ ہلاک، 60 ہزار سے زائد بے گھر جبکہ بڑی تعداد میں گھر، کاروباری مراکز اور عبادت گاہیں نذر آتش کردی گئیں منی پور کے نو منتخب کانگریس رہنما بمول اکوئیجام نے حالیہ فسادات کا ذمہ دار مودی سرکار اور بی جے پی کے غنڈوں کو قرار دیدیا کانگریس رہنما کا کہنا ہےکہ ریاست میں جاری تشدد کےذمہ دارمودی،وزیر داخلہ امیت شاہ اور انتہا پسندبھارتیہ جنتا پارٹی کی انسان دشمن پالیسیاں ہیں،منی پور میں فسادات 500 دن سے جاری ہیں جو مودی اور بی جے پی کی جانب سے سماجی پولرائزیشن کا نتیجہ ہے۔ مودی سرکارکی عدم توجہی کی وجہ سےمنی پور کےفسادات سے امن و امان اور عوام کا جان و مال غیرمحفوظ ہو چکا ہے،مودی سرکار نےاپنے سیاسی فائدے کے لیےنسلی کشیدگی کو ہوا دی جو ایک گھناؤنی سازش ہے انتہا پسند مودی میتھی قبائل کی حمایت کرکےکوکی قبائل کی نسل کشی میں مصروف ہے جس سے فسادات مزید بھڑک رہے ہیں مودی سرکارکی نااہلی کی وجہ سے اقلیتیں ایک دوسرے کےخلاف برسرپیکار ہیں،منی پور میں اب تک سینکڑوں لوگ لقمہ اجل جبکہ ہزاروں افراد بھی گھر ہو چکے ہیں مگر مودی سرکار خاموش تماشائی بنی ہوئی ہے۔","world"
"541","عمران خان سے متعلق اراکین کانگریس کا خط امریکی صدر کو موصول","https://urdu.samaa.tv/2087323784","اراکین کانگریس کی جانب سے بانی پی ٹی آئی عمران خان سے متعلق خط امریکی صدر جوبائیڈن کو موصول ہوگیا ۔ ترجمان  محکمہ خارجہ نے تصدیق کر دی ترجمان محکمہ خارجہ میتھیو ملر کا کہنا ہے مناسب وقت پر خط کا جواب دیا جائے گا ۔ جمہوری عمل میں شرکت ہر کسی کا بنیادی حق ہے ۔  پاکستان میں جمہوریت کو پھلتا پھولتا دیکھنا چاہتے ہیں ۔ میتھو ملر نے امریکی ڈپٹی اسسٹنٹ سیکریٹری کی اسلام آباد میں ملاقاتوں سے متعلق سوال پر کہا کہ مونیکا جیکسن نے انسانی حقوق کو مقدم رکھنے پر زور دیا۔ جمہوری اداروں میں سول سوسائٹی کے کردار پر بھی بات ہوئی ۔ واضح رہے کہ چند روز قبل امریکی ایوان نمائندگان کے 60 سے زائد اراکین نے بانی پی ٹی آئی کی رہائی کا مطالبہ کرنے کے لیے امریکی صدر جو بائیڈن کو خط لکھا تھا۔اراکین پارلیمان نے اپنے خط میں جو بائیڈن سے سابق وزیراعظم سمیت پاکستانی جیلوں سے سیاسی قیدیوں کی رہائی کی کوششوں کے ساتھ پاکستان کے بارے میں امریکی پالیسیوں میں انسانی حقوق کو مرکز بنانے کا مطالبہ کیا تھا۔ اراکین کی جانب سے لکھے گئے خط میں امریکی سفارتخانے کے اہلکاروں سے جیل میں بانی پی ٹی آئی عمران خان سے ملنے کی بھی اپیل کی گئی تھی۔","world"
"542","صدارتی الیکشن، امریکی صدر جوبائیڈن نے ووٹ کاسٹ کر دیا","https://urdu.samaa.tv/2087323782","امریکہ میں صدارتی انتخابات 5 نومبر کو ہونے جارہے ہیں تاہم اس وقت قبل از وقت ووٹنگ کا عمل جاری ہے جس دوران امریکی صدر جوبائیڈن نے اپنا ووٹ کا سٹ کر دیاہے ۔ تفصیلات کے مطابق  قبل از وقت ووٹنگ کے دوران لاکھوں ووٹرز الیکشن ڈے سے قبل ہی اپنا حق رائے دہی استعمال کرتے ہیں، اسی سلسلے میں امریکی صدر بائیڈن نے ڈیلاویئر میں اپنا ووٹ کاسٹ کیا،  ایک صحافی کے سوال پر صدر بائیڈن نے کہا کہ کاملا ہیرس کو ووٹ ڈالنا کڑوا گھونٹ نہیں میٹھا تھا۔ ان کا اشارہ پارٹی کی جانب سے بائیڈن کو ہٹا کر کاملا ہیرس کو صدارتی امیدوار بنانے کے فیصلے کی جانب تھا۔ اُدھر کاملا ہیرس انتخابی مہم کے سلسلے میں مشی گن روانہ ہوگئیں۔ جبکہ ڈونلڈ ٹرمپ آج جارجیا میں سیاسی جلسے کریں گے۔","world"
"543","امریکی انتخابات 5 نومبر کولیکن فاتح کا اعلان کئی روز کے بعد کیوں کیا جائے گا ؟","https://urdu.samaa.tv/2087323780","امریکی صدارتی انتخابات 5 نومبر کو ہو نے جارہے ہیں  اور ہر کوئی یہ جاننتا چاہتا ہے کہ آیا اس کے نتائج کب آئیں گے لیکن ہم آپ کو بتانا چاہتے ہیں کہ امریکی انتخابات کے نتائج فوری نہیں آئیں گے بلکہ انہیں آنے میں کئی روز لگ سکتے ہیں ۔ڈیموکریٹس کی کملا ہیرس اور ریپبلکن ڈونلڈ ٹرمپ کے درمیان سخت مقابلے کی توقع ہے لیکن اس کے نتائج کیلئے لمبا انتظار بھی کرنا پڑ سکتا ہے ۔ جب ووٹوں کی گنتی ہو گی، تو ایک امیدوار ابتدائی نتائج کی بنیاد پر سبقت لے سکتا ہے، لیکن جیسے جیسے مزید ووٹ گنے جائیں گے، حریف کو موقع مل سکتا ہے کہ وہ فاصلے کو کم کر لے۔2020 میں کچھ ریاستوں نے ""ریڈ میراج"" کا تجربہ کیا، جہاں انتخابی رات کو ٹرمپ کو سبقت ملی، لیکن بعد میں ""بلیو شفٹ"" نے ڈیموکریٹ جو بائیڈن کو سبقت دلائی۔ ٹرمپ نے اس موقع کو استعمال کرتے ہوئے جھوٹے دعوے کیے کہ انتخابات میں دھاندلی ہوئی تھی۔ درحقیقت کچھ نہیں ہوا تھا؛ ڈیموکریٹس کی زیادہ تعداد شہری علاقوں میں رہتی ہے جہاں ووٹوں کی گنتی میں زیادہ وقت لگتا ہے۔ اس کے علاوہ، ڈیموکریٹس ڈاک کے ذریعے ووٹنگ کو زیادہ ترجیح دیتے ہیں جس کی وجہ سے ان ووٹوں کی گنتی میں زیادہ وقت لگتا ہے۔ سات اہم ریاستیں اس الیکشن کا فیصلہ کر سکتی ہیں، اور ہر ایک کے اپنے قوانین ہیں جو بیلٹ کی پروسیسنگ اور گنتی کو مختلف بناتے ہیں۔ آئیے دیکھتے ہیں کہ الیکشن کے دن اور اس کے بعد کیا توقع کی جا سکتی ہے: ایریزونا: ایریزونا میں ڈاک کے ذریعے ووٹنگ بہت مقبول ہے؛ 2020 میں تقریباً 90 فیصد ووٹرز نے جلدی ووٹ ڈالے، زیادہ تر ڈاک کے ذریعے۔ انتخابی رات پر ابتدائی نتائج زیادہ تر پہلے سے ڈالے گئے ووٹوں پر مبنی ہوں گے، جو ہیرس کے حق میں ہو سکتے ہیں، جبکہ پولنگ ڈے کے ووٹوں کی گنتی میں ٹرمپ کے حق میں نتائج آنے کا امکان ہے۔ جارجیا: جارجیا میں ذاتی طور پر جلدی ووٹنگ مقبول ہے، جہاں حکام کے مطابق تقریباً 65 سے 70 فیصد ووٹ جلدی ڈالے جائیں گے۔ ان تمام ووٹوں کی گنتی انتخابی رات کو 8 بجے تک کر دی جانی چاہیے۔ پولنگ ڈے کے ووٹوں کی گنتی رات 12 بجے تک مکمل ہونے کی توقع ہے۔ مشیگن: 2020 کے بعد، مشیگن میں پہلی بار ذاتی طور پر جلدی ووٹنگ شروع ہوئی اور اب بیلٹ کی پروسیسنگ انتخابات سے آٹھ دن پہلے شروع کی جا سکتی ہے۔ یہ تبدیلیاں ریاست کو 2020 کے مقابلے میں نتائج جلدی فراہم کرنے میں مدد دے سکتی ہیں، جب ابتدائی گنتی میں ٹرمپ کی سبقت دکھائی گئی تھی۔ نیواڈا: نیواڈا میں بھی ڈاک کے ذریعے ووٹنگ مقبول ہے۔ تاہم، اس سال تبدیلیوں کے تحت، انتخابات کے دن صبح 8 بجے سے گنتی شروع کی جا سکتی ہے، جو نتائج کو جلدی فراہم کرنے میں مدد دے سکتی ہے۔ شمالی کیرولائنا: انتخابی رات پر ابتدائی نتائج زیادہ تر میل بیلٹ اور جلدی ڈالے گئے ووٹوں پر مبنی ہوں گے۔ اگرچہ انتخاب کے نتائج قریب رہنے کی صورت میں کچھ دیر کے لیے غیر یقینی رہ سکتے ہیں۔ غیر حاضر ووٹوں کو انتخابات کے بعد 10 دنوں تک گنا جا سکتا ہے۔ پینسلوینیا: پینسلوینیا میں انتخابی رات کے فوراً بعد نتائج آنا ممکن نہیں ہوگا۔ 2020 میں، جب میل بیلٹ کی بڑی تعداد کو گنا گیا، تو نتائج کا اعلان چار دن بعد کیا گیا۔ اس سال بھی ایسی ہی صورتحال متوقع ہے۔ وسکونسن: وسکونسن میں بھی میل بیلٹ کی گنتی میں تاخیر ہو سکتی ہے، جس سے نتائج کے اعلان میں وقت لگ سکتا ہے۔ 2020 میں ملواکی شہر میں صبح کے وقت 1 لاکھ 70 ہزار غیر حاضر ووٹوں کا اعلان کیا گیا تھا جس کی وجہ سے بائیڈن کو برتری ملی۔ اس سال بھی اسی پیٹرن کی توقع ہے۔","world"
"544","اسرائیلی جنگی اخراجات کا تخمینہ 60 ارب ڈالر، اسرائیلی معیشت پر اثرات واضح","https://urdu.samaa.tv/2087323755","اسرائیلی حکومت کا تخمینہ ہے کہ غزہ اور لبنان میں اس کی فوجی کارروائیوں کی مجموعی لاگت 60 ارب ڈالر تک پہنچ سکتی ہے ، ان بھاری جنگی اخراجات کے اسرائیلی معیشت پر اثرات واضح ہونا شروع ہو چکے ہیں۔ عالمی میڈیا کے مطابق اسرائیلی وزیر خزانہ نے غزہ اور لبنا ن میں جاری جنگ کو ملک کے لئے تاریخ کی سب سے طویل اور مہنگی جنگ قرار دیتے ہوئے کہا کہ اس کی لاگت 54 ارب سے 68 ارب ڈالر تک پہنچ سکتی ہے جبکہ ایران کے خلاف میزائل حملے اس لاگت میں مزید اضافہ کر سکتے ہیں۔ رپورٹ کے مطابق برطانیہ کی شیفلڈ ہالم یونیورسٹی کے ماہر معیشت ڈاکٹر امر کا کہنا ہے کہ آئندہ سال بھی جاری رہنے کی صورت میں اسرائیلی جنگ پر لاگت کا تخمینہ 93 ارب ڈالر تک پہنچ سکتا ہے جو اس کی سالانہ آمدن 530 ارب ڈالر کا چھٹا حصہ ہے۔ بینک آف اسرائیل نے جنگی اخراجات کے لئےقرضے حاصل کرنے کے لئے حکومتی بانڈز کی فروخت میں اضافہ کیا ہے اور صرف مارچ 2024 میں اس طرح 8ارب ڈالر کی رقم حاصل کی گئی ،بینک بانڈز کو اندر ون ملک اور بیرون ملک فروخت کرتا ہے جن میں بیرون ملک مقیم اسرائیلیوں کے لیے خصوصی بانڈز شامل ہوتے ہیں،تاہم بینک کے اعداد و شمار سے معلوم ہوتا ہے کہ اب بیرون ملک رہنے والے لوگ اسرائیلی حکومت کے بانڈز خریدنے میں زیادہ دلچسپی نہیں رکھتے۔ دوسری جانب بینک آف اسرائیل کا اندازہ ہے کہ رواں سال ترقی کی رفتار صرف اعشاریہ پانچ فیصد تک رہے گی، گزشتہ ایک سال کے دوران اسرائیل میں کئی کمپنیوں کو عملے کی کمی کی شکایت کا سامنا بھی رہا جس کی وجہ سے ان کی کاروباری صلاحیت اور پیداوار متاثر ہوئی،اس کی ایک وجہ یہ بھی ہے کہ گزشتہ سال اکتوبر میں جنگ کے آغاز کے ساتھ ہی اسرائیلی فوج نے تین لاکھ 60 ہزار ریزرو اہلکاروں کو فوجی ڈیوٹی کے لئے بلا لیا تھا،اس وقت اگرچہ ان میں سے بہت سے واپس آ چکے ہیں تاہم لبنان میں کارروائی کے وقت 15 ہزار کو پھر واپس بلا لیا گیا ۔ اس کے علاوہ اسرائیلی حکومت نے سکیورٹی وجوہات کی بنا پر غزہ اور غرب اردن سے دو لاکھ 20 ہزار فلسطینیوں پر بھی اسرائیل میں داخل ہونے پر پابندی لگا رکھی ہے جس سے اسرائیل کا تعمیراتی شعبہ خاص طور پر متاثر ہوا ہے جس میں 80 ہزار فلسطینی کام کرتے تھے جن کی جگہ لینے کے لیے اب سری لنکا، انڈیا اور ازبکستان سے ہزاروں مزدوروں کو رکھا جا رہا ہے۔ رپورٹ کے مطابق اسرائیل کا ٹیکنالوجی کا شعبہ یہ استعداد رکھتا ہے کہ وہ جنگ کے بعد ملکی معیشت کو ایک بار پھر مضبوط بنا دے لیکن ایک بات طے ہےکہ طویل عرصہ تک جاری رہنے والی اس جنگ کے بعد معیشت کی بحالی کا عمل کمزور اور زیادہ طویل ہو سکتا ہے۔","world"
"545","عمران خان کی رہائی کیلئے کردار ادا کریں، برطانوی اراکین کا ڈیوڈ لیمی سے مطالبہ","https://urdu.samaa.tv/2087323712","برطانوی پارلیمنٹ کے 20 ارکان نے برطانوی وزیر خارجہ ڈیوڈ لیمی کو خط لکھ کر بانی پاکستان تحریک انصاف ( پی ٹی آئی ) عمران خان کی رہائی کیلئے کردار ادا کرنے کا مطالبہ کر دیا۔   20 برطانوی اراکین پارلیمنٹ کی جانب سے لکھے گئے خط میں بانی پی ٹی آئی کی گرفتاری پر تشویش کا اظہار کیا گیا اور کہا گیا کہ انہیں قید میں رکھنا غیر منصفانہ ہے، ڈیوڈ لیمی ان کی رہائی کے لیے کردار ادا کریں۔ اراکین کا کہنا تھا کہ بانی پی ٹی آئی کو حراست میں رکھنا جمہوریت کے لیے خطرہ ہے، انہیں انکے دفاع کا موقع نہیں دیا جا رہا اور انکے خلاف مقدمات پاکستان میں اپوزیشن کے خلاف انتقامی کارروائیوں کا تسلسل ہیں۔ خط میں کہا گیا کہ گزشتہ کچھ دنوں سے بانی پی ٹی آئی کی جماعت کو بھی انتقامی کارروائیوں کا سامنا ہے۔ خط میں مزید کہا گیا کہ بطور ریاست انسانی حقوق اور جمہوریت کے لیے کھڑے ہونا ہماری ذمے داری ہے۔","world"
"546","غریب ملک گویانا نے دنیا کا سب سے بڑا تیل کا کنواں دریافت کرلیا","https://urdu.samaa.tv/2087323687","تیل پیدا کرنے والے بڑے ممالک کے لیے ایک بڑا چیلنج سامنے آگیا ہے۔ ایک چھوٹا اور غریب ملک گویانا جس کا شاید آپ نے پہلے کبھی نام نہ سنا ہو، اس ملک نے دنیا کا سب سے بڑا تیل کا کنواں دریافت کیا ہے۔ یہ دریافت گویانا کو تیل کی دنیا میں نمایاں مقام دلانے کے لیے تیار ہے۔ گویانا جو کہ پہلے ہالینڈ کی کالونی رہ چکا ہے اور جس کی آبادی صرف 800,000 ہے، غربت زدہ اور بنیادی سہولتوں کی کمی کا شکار رہا ہے۔ لیکن سمندر کے کنارے تیل کے بڑے ذخائر دریافت ہونے کے بعد یہ ملک مستقبل میں تیل کی دولت سے مالا مال ہونے والا ہے۔ ماہرین کا کہنا ہے کہ گویانا کے پاس کم از کم 10 ارب بیرل تیل کے ذخائر ہیں اور یہ مقدار شاید اس سے بھی زیادہ ہو۔ یہ دریافت نہ صرف گویانا کے لیے بلکہ پوری دنیا کی تیل کی مارکیٹ کے لیے ایک بڑی خبر ہے۔ توقع کی جا رہی ہے کہ 2035 تک گویانا 1.7 ملین بیرل تیل یومیہ پیدا کرنے لگے گا جو اسے دنیا کے سب سے بڑے تیل پیدا کرنے والے ممالک کی فہرست میں شامل کر دے گا۔ ماہرین کا کہنا ہے کہ گویانا کی یہ دریافت تیل کی عالمی منڈی کو کافی حد تک تبدیل کر سکتی ہے۔ اگر گویانا اپنی تیل کی پیداوار کو بڑھاتا ہے تو وہ بڑے تیل پیدا کرنے والے ممالک کو پیچھے چھوڑ سکتا ہے۔ تیل کی اس دولت کے ساتھ گویانا آنے والے سالوں میں تیل کی پیداوار میں سب سے آگے نکل سکتا ہے اور عالمی منڈیوں میں اپنا مقام بنا سکتا ہے۔","world"
"547","بھارت؛انتہا پسند ہجوم نےمسلمانوں  کے گھروں،عبادت گاہوں اور دوکانوں پر دھاوا بول دیا","https://urdu.samaa.tv/2087323640","مودی کے تیسری دفعہ اقتدار سنبھالتے ہی اقلییتوں بالخصوص مسلمانوں پر قیامت صغریٰ ٹوٹ پڑی ہے۔ بھارت میں کشمیر سے لیکر کرناٹکا تک اقلیتیں اپنے بنیادی انسانی حقوق کے حصول کے لیے برسرِپیکار ہیں،بھارتی مسلمان آئے دن انتہاپسند ہندؤں کے نظریات کی بھینٹ چڑھ رہے ہیں، ہندوتوا کے پیروکاروں کا یہ وطیرہ بن چکا ہے کہ"" مذہبی اور سیاسی جلوسوں کو  جان بوجھ مسلم اکثریتی علاقوں سے گزارا جاتا ہے اور نفرت انگیز نعرہ بازی کی جاتی ہے ""۔ ہندوانتہا پسند بی جے پی کے ہرکاروں کی سرپرستی میں  مسلم گلی ،محلوں اور گھروں کی چھتوں پر زعفرانی پرچم لگانے پربھی اصرار کرتے ہیں حال ہی میں ایک بین الاقوامی رپورٹ کے مطابق""بھارتی ریاست اُتر پردیش کے علاقے بہرائچ ( مہاراج گنج) میں مشتعل ہندو انتہا پسند ہجوم نے مسلمانوں  کے گھروں،عبادت گاہوں اور دوکانوں پر دھاوا بول دیا ""۔ بین الاقوامی رپورٹ کے مطابق ہجوم نے مسلم گھروں پر پٹرول بم پھینکے، گاڑیوں اور موٹر سائیکلوں کو آگ لگائی اور  پیسے چوری کیے،لوگوں نے کھیتوں میں چھپ کر اپنی جان بچانے کی کوشش مگر شدت پسندوں نےکھیتوں میں بھی عورتوں اور بچوں کا پیچھا کیا۔ ہندوشدت پسندوں  نے درجنوں گھروں کو جلا کر مکمل طور پر خاکستر کر دیا اور اب مسلم رہائشیوں کے پاس صرف وہی کپڑے بچے ہیں جو اُنہوں نے پہنے ہوئے ہیں۔ مقامی لوگوں کا کہناتھا کہ""ایسےلگ رہاتھاجیسے پولیس نےغنڈوں کو کھلی چھوٹ دے رکھی ہےکہ وہ مسلمانوں اور ان کی پراپرٹی کو نقصان پہنچائیں ""۔ پولیس مشتعل ہجوم کے ساتھ مل کر تشدد کر رہی تھی اور مسلمانوں کو ""ہائے رام "" کہنے پر مجبور کرتی رہی ،ہندو ہجوم نے میرے والد کی قبر پر بھی حملہ کیا، اس کی قبر پر لپٹی ہوئی 'چادر' (سبز چادر) کو جلا دیا،اس واقع کے بعد پولیس نے کچھ مسلمانوں کو بغیر کسی وجہ سے  جھوٹے انکاؤنٹر میں مار دیا  ہے، جن کا کوئی پُرسانِ حال نہیں ہے۔ مقامی ہندو کا کہنا ہےکہ کچھ لوگوں نے ہمیں دھوکہ دیا،ورنہ مہاراج گنج کا سارا صفایا ہو چکا ہوتا کیونکہ  پولیس نے ہمیں دو گھنٹےکا وقت دیا تھا،بہرائچ سانحے کےاصل مجرم اب بھی کھلے عام گھوم رہےہیں اور پولیس ان کی سہولت کاری کررہی  ہے۔ بی جےپی ریاستی مشینری کا استعمال کر کے بھارت سے مسلمانوں اوردوسری اقلیتوں کا صفایا کر رہی ہے،بین الاقوامی مبصرین نے بہرائچ سانحے پر گہری تشویش کا اظہار کیا ہے۔ بھارت میں ہونے والے ظلم و ستم کے بعد انسانی حقوق کی تنظیموں کی معنی خیض خاموشی نے بہت سے نئے سوال کھڑے کر دئیے ہیں۔","world"
"548","دنیا بھر میں بسنے والے کشمیری کل یوم سیاہ منائیں گے","https://urdu.samaa.tv/2087323638","دنیا بھر میں بسنے والے کشمیری کل یوم سیاہ منا رہے ہیں27اکتوبر 1947 جموں وکشمیر پر بھارت کی فوج کشی ، کشمیر کی تاریخ کا سیاہ ترین دن ہے۔ بھارت نے کشمیری عوام کی خواہشات کے برخلاف اپنی فوجیں کشمیر میں اتار کر غیر قانونی طورپر قبضہ کرلیا،جموں وکشمیر پر بھارت کے فوجی قبضے کی وجہ سے کشمیریوں کی  مشکلات میں کئی گنا اضافہ ہوا۔کشمیری ہر سال 27اکتوبر کو یوم سیاہ کے طورپر مناتے ہیں کشمیری بھارت کو واضح پیغام دیتےہیں کہ وہ کبھی بھی اپنےمادر وطن پر غاصبانہ قبضےکو قبول نہیں کریں گے،یہ دن اقوام متحدہ کی قراردادوں پرعمل درآمدکی یاددہانی کراتا ہے۔ میرواعظ عمرفاروق کاکہنا ہےکہ حریت کانفرنس تنازعہ کشمیر کے پر امن حل پر یقین رکھتی ہے،خطے میں دیر پا امن وترقی کیلئے کشمیر کے دیرینہ تنازعہ کا حل ضروری ہے،غیر قانونی نظر بندکشمیری رہنماوں کو فوری رہا کیا جائے،حریت کانفرنس نےمسئلہ کشمیر کے حل کے حوالے سے ہمیشہ پرامن راستہ اختیار کرنے پر زور دیا۔ ","world"
"549","متحدہ عرب امارات میں ڈرائیونگ کے لیے عمر کی حد میں کمی کردی گئی","https://urdu.samaa.tv/2087323636","متحدہ عرب امارات کی حکومت نے نئے اماراتی قانون کے تحت ڈرائیونگ کے لئے عمر کی حد کم کر کے 17 سال کر دی ہے۔ عرب میڈیا کے مطابق حکومت نے ایکس پر جاری بیان میں ٹریفک ضوابط سے متعلق نئے وفاقی حکم نامے کا اعلان کیا جس کے تحت ڈرائیونگ کی کم از کم عمر اب 17 سال کر دی گئی ہے۔ اس سے قبل ڈرائیونگ لائسنس حاصل کرنے کی عمر 18 سال تھی۔ یہ اعلان ایک نئے قانون کے ساتھ آیا ہے جس میں پیدل چلنے والوں کو ایسی سڑکیں عبور کرنے سے روک دیا گیا ہے، جس پر چلنے والی گاڑیوں کی حد رفتار 80 کلومیٹر فی گھنٹہ مقررہے۔ واضح رہے کہ یہ اعلان ایک نئے قانون کے ساتھ آیا ہے جس میں پیدل چلنے والوں کو ایسی سڑکیں عبور کرنے سے روک دیا گیا ہے جس پر چلنے والی گاڑیوں کی حد رفتار 80 کلومیٹر فی گھنٹہ مقررہے۔","world"
"550","سعودی عرب کی جانب سے ایران پر اسرائیلی حملے کی شدید مذمت","https://urdu.samaa.tv/2087323632","سعودی عرب کی جانب سے ایران پر اسرائیلی حملے کی مذمت کی گئی ہے۔ عرب میڈیا کےمطابق سعودی عرب نےکہا ہےکہ ایران پر حملہ ملکی خود مختاری اور عالمی قوانین کی خلاف ورزی ہے،فریقین زیادہ سے زیادہ تحمل کا مظاہرہ کریں،عالمی برادری کشیدگی کم کرنے اور علاقائی تنازعات ختم کرنے کے لیے اقدامات کرے۔ دوسری جانب ایرانی حکام کا کہنا ہےکہ کسی بھی جارحیت کا جواب دینے کا حق رکھتے ہیں، کہا اسرائیلی جارحیت کا منہ توڑ جواب دیا جائے گا۔ صہیونی حملوں کا اسی قوت کے ساتھ جواب دیں گے۔ اس سے پہلے ایرانی سپریم لیڈر آیت اللہ خامنہ ای نے بھی اپنی فوج کو جنگ کی تیاری کا حکم دیا تھا۔","world"
"551","ایران کے اہم شہروں پر اسرائیل کے فضائی حملے، منہ توڑ جواب دیا جائے گا،ایران","https://urdu.samaa.tv/2087323620","اسرائیل نے ہفتے کی صبح خطے کے اہم ملک ایران پر فضائی حملہ کر دیا ہے۔ اسرائیلی فضائیہ نے ایران میں ایک سے زیادہ بار اپنے اہداف کو نشانہ بنایا۔ بین الاقوامی میڈیا رپورٹس کے مطابق اسرائیل فضائیہ کی جانب سے کیے جانے والے حملوں میں ایرانی دارالحکومت ایران کے علاوہ تاریخی شہر اصفہان اور شیراز کو نشانہ بنایا گیا ہے۔ تہران، اصفہان، کرج اور شیراز سمیت 7 شہروں میں دھماکوں کی آوازیں سنی گئی، ایرانی پاسداران انقلاب کے ہیڈ کوارٹر، امام خمینی انٹرنیشنل ایئرپورٹ کو نشانہ بنایا ۔ تہران کے قریب فوجی اڈوں پر بھی حملے، ایک عمارت میں آگ بھڑک اٹھی۔ فائر بریگیڈ نے 10 افراد کو ریسکیو کرلیا۔ شام کے دارالحکومت دمشق اور عراقی شہر تکریت اور کرکوک میں بھی زوردار دھماکے، آپریشن میں 100 سے زائد اسرائیلی طیاروں نے حصہ لیا۔ حملے میں ایران کی ایٹمی اور تیل کی تنصیبات کو نشانہ نہیں بنایا گیا ۔ اسرائیلی حملوں کے بعد ایران اور عراق نے فضائی حدود بند کر دی۔ ایران پر حملہ مکمل، طیارے واپس آچکے ہیں،اسرائیل اسرائیلی فوجی ترجمان کا کہنا ہے کہ ایران پر حملہ مکمل ہوگیا۔ طیارے واپس آچکے ہیں۔ حملے میں ایران کی میزائل یونٹس  کو نشانہ بنایا گیا۔ ترجمان کے مطابق ہمارا دفاعی نظام متحرک ہے ۔  کسی بھی حملے سے نمٹنے کے لیے تیار ہیں۔ ترجمان کے مطابق یہ اسرائیل پر یکم اکتوبر کے ایرانی حملوں کا جواب تھا ۔ دوسری طرف اسرائیلی وزیراعظم نیتن یاہو اور وزیر دفاع تل ابیب میں بنکر میں چھپ کر حملوں کی نگرانی کرتے رہے ۔ اس موقع پر دیگر اعلیٰ حکام بھی نیتن یاہو کے ساتھ تھے۔ اسرائیلی وزیر اعظم نے کابینہ اراکین کو بھی اعتماد میں لیا۔ امریکی حکام کا کہنا ہے کہ اسرائیلی فوجی کارروائی میں ہمارا کوئی کردار نہیں تاہم ترجمان قومی سلامتی نے صیہونی جارحیت کو اسرائیل کے دفاع کا حق قرار دے دیا ۔ ترجمان وائٹ ہاؤس کے مطابق صدر جوبائیڈن اور نائب صدر کملا ہیرس کو صورتحال پر بریفنگ دی گئی ۔ دوسری جانب  امریکا نے اسرائیل میں تھاڈ میزائل کی تنصیب کے بعد جرمنی میں فوجی اڈے سے ایف سولہ طیارے بھی مشرق وسطیٰ بھیج دیے۔ اسرائیلی حملوں کا جواب دیں گے،ایران ایرانی حکام کا کہنا ہے کہ کسی بھی جارحیت کا جواب دینے کا حق رکھتے ہیں، کہا اسرائیلی جارحیت کا منہ توڑ جواب دیا جائے گا۔ صہیونی حملوں کا اسی قوت کے ساتھ جواب دیں گے۔ اس سے پہلے ایرانی سپریم لیڈر آیت اللہ خامنہ ای نے بھی اپنی فوج کو جنگ کی تیاری کا حکم دیا تھا۔ ایران نے اسرائیلی حملوں میں 2 فوجیوں کے جاں بحق ہونے کی تصدیق کردی۔ ترجمان ایرانی پاسداران انقلاب کا کہنا ہے کہ دونوں فوجی رات کو ہونیوالے اسرائیلی حملوں میں جاں بحق ہوئے، اسرائیل  نے ایران پر 100 جنگی طیاروں اور ڈرونز سے حملہ کیا تاہم اسرائیل نے ایرانی پاسداران انقلاب کے ہیڈکوارٹر کو براہ راست نشانہ نہیں بنایا۔","world"
"552","امریکی صدارتی انتخاب،  الیکٹورل کالج کیا ہے اور کیسے کام کرتا ہے؟","https://urdu.samaa.tv/2087323614","امریکہ میں انتخابات ہونے جارہے ہیں جس کیلئے رپبلکن پارٹی کے امیدوار ڈونلڈ ٹرمپ ہیں جبکہ ڈیموکریٹس کی جانب سے صدارتی امیدوار کملا ہیرس ہیں تاہم انتخابات کے دوران سب سے اہم اور سمجھنے کی چیز ’ الیکٹورل کالج‘ ہے ۔  یہ وہ نظام ہے جس کے تحت کبھی کبھار یہ حیران کن صورت حال دیکھنے کو ملتی ہے کہ عوامی ووٹوں میں برتری حاصل کرنے کے باوجود کوئی امیدوار صدارت حاصل نہیں کر پاتا۔ الیکٹورل کالج کیا ہے؟ جب امریکی عوام ڈیموکریٹ امیدوار کمالہ ہیرس یا ریپبلکن ڈونلڈ ٹرمپ کو ووٹ دیتے ہیں، تو دراصل وہ براہ راست ان امیدواروں کو نہیں بلکہ اپنے ریاستی نمائندوں کو ووٹ دے رہے ہوتے ہیں۔ یہ نمائندے ایک نظام یعنی الیکٹورل کالج کے ذریعے صدر کا انتخاب کرتے ہیں۔ الیکٹورل کالج میں کل 538 الیکٹورل ووٹس ہیں، اور صدارت حاصل کرنے کے لیے امیدوار کو کم از کم 270 ووٹس درکار ہوتے ہیں۔ یہ ووٹس ریاستوں کی آبادی کے مطابق تقسیم کیے جاتے ہیں اور یہ سسٹم قومی سطح پر نہیں بلکہ ریاستی سطح پر کام کرتا ہے۔ الیکٹورل کالج کیسے کام کرتا ہے؟ ہر ریاست کے الیکٹورل ووٹس کی تعداد اس کی آبادی کے مطابق ہوتی ہے، جیسے کیلیفورنیا کے پاس سب سے زیادہ یعنی 54 ووٹس ہیں جبکہ چھوٹی ریاستوں مثلاً وائیومنگ اور الاسکا کے پاس تین ووٹس ہیں۔ زیادہ تر ریاستوں میں ""ونر ٹیک آل"" پالیسی ہے، جس میں جس امیدوار کو سب سے زیادہ ووٹ ملیں، اسے ریاست کے تمام الیکٹورل ووٹس مل جاتے ہیں۔ الیکٹورل کالج کی پیچیدگیاں الیکٹورل کالج میں ایک دلچسپ پہلو یہ ہے کہ ایک امیدوار عوامی ووٹوں میں ہارنے کے باوجود صدارت جیت سکتا ہے۔ 2016 میں ڈونلڈ ٹرمپ نے ہیلری کلنٹن کو الیکٹورل ووٹس میں شکست دی، جبکہ کلنٹن کو عوامی ووٹوں میں تقریباً تین ملین کی برتری حاصل تھی۔ اس سے پہلے 2000 میں جارج بش نے ال گور کو اسی طرح شکست دی۔ الیکٹرز کون ہوتے ہیں؟ الیکٹرز کا تعلق ہر ریاست سے ہوتا ہے اور انہیں اپنی ریاست میں جیتنے والے امیدوار کو ووٹ دینا ہوتا ہے۔ تاہم کچھ ریاستوں میں الیکٹرز اپنی مرضی سے بھی ووٹ دے سکتے ہیں۔ ایسے الیکٹرز کو ""فیتھ لیس الیکٹرز"" کہا جاتا ہے۔ اگر کوئی بھی امیدوار 270 الیکٹورل ووٹس حاصل نہ کر سکے، تو امریکی ایوان نمائندگان صدر کا انتخاب کرے گا۔ یہ صورتحال تقریباً ناممکن ہے لیکن تاریخ میں ایسا 1824 میں ہوا تھا۔","world"
"553","موجودہ ماحولیاتی پالیسیوں سے درجہ حرارت 3.1 ڈگری سینٹی گریڈ بڑھنے کا خطرہ","https://urdu.samaa.tv/2087323597","اقوام متحدہ نے خبردار کیا ہے کہ اگر حکومتوں نے ماحولیاتی تبدیلی کے خلاف فوری اور مؤثر اقدامات نہ کیے تو صدی کے آخر تک زمین کا درجہ حرارت 3.1 ڈگری سینٹی گریڈ (5.6 ڈگری فارن ہائیٹ) تک بڑھ سکتا ہے۔ یہ حد پیرس معاہدے کے اہداف سے کہیں زیادہ ہے، جو درجہ حرارت کو 1.5 سے 2 ڈگری سینٹی گریڈ تک محدود رکھنے کا مطالبہ کرتا ہے۔ اقوام متحدہ کی ایک حالیہ رپورٹ کے مطابق 2022 اور 2023 کے درمیان عالمی گرین ہاؤس گیسوں کے اخراج میں 1.3 فیصد اضافہ ہوا، جس کے بعد یہ اخراج 57.1 گیگاٹن کاربن ڈائی آکسائیڈ کے مساوی تک پہنچ گیا ہے۔ اگرچہ کئی ممالک نے مستقبل میں اقدامات کے وعدے کیے ہیں، لیکن موجودہ پالیسیوں کے تحت درجہ حرارت میں اضافے کو روکنا مشکل نظر آتا ہے۔ یہ اجلاس اقوام متحدہ کے پیرس معاہدے کے اہداف کے حصول کی کوششوں میں ایک اہم موڑ ثابت ہو سکتا ہے، جس کا مقصد زمین کو ماحولیاتی تباہی سے بچانا ہے۔باکو میں ہونے والی یہ کانفرنس دنیا کے تمام ممالک کے لیے ایک موقع ہوگی کہ وہ اپنے اخراج میں کمی کی حکمت عملیوں پر نظرثانی کریں اور مزید مؤثر پالیسیوں کا اعلان کریں۔ اس رپورٹ میں خاص طور پر جی20 ممالک کی سست رفتاری پر تنقید کی گئی ہے، جو عالمی اخراج کا 80 فیصد پیدا کرتے ہیں۔","world"
"554","مودی کی فسطائیت کا شکار منی پور ایک بار پھر کشیدگی کی لپیٹ میں","https://urdu.samaa.tv/2087323592","علیحدگی پسند تنظیموں نے مرکزی حکومت کی جگہ لےکرمنی پور کا تقریباً آدھے سے زائد علاقہ اپنے قبضے میں لے لیا ہے۔ ایک سال سے زائد کا عرصہ گزرجانے کے بعد منی پور اب خانہ جنگی کی لپیٹ میں آچکا ہے،حال ہی میں دو گروپوں کےدرمیان تصادم کے باعث منی پورمیں کرفیو نافذکردیا گیا۔ تصادم ایک عسکریت پسند گروپ کا دوسرے گروپ پرکم سن بچی کے ریپ کے الزام پر ہوا جس کے بعد حالات کشیدہ ہو گئے،حالات خراب ہونے کے باعث منی پور کے عوام بی جے پی حکومت پر شدید برہم ہے۔ عوام کا سوال ہےکہ کیوں مودی سرکار اب تک منی پور میں امن و امان کی صورتحال کو بحال نہیں کرسکی۔ گزشتہ ایک سال سےمنی پورتشدد اورفساد کی آگ میں جل رہا ہےلیکن اس کا کوئی پرسان حال نہیں ،انصاف کی عدم دستیابی کے باعث منی پور میں علیحدگی پسند تنظیمیں قابض ہونے کے بعد اپنی حکومت بنانے کو تیار ہیں۔ رواں سال ایمنسٹی انٹرنیشنل نے بھی منی پور میں ہونے والے پر تشدد واقعات پر رپورٹ شائع کی تھی منی پور میں اب تک 230 افراد ہلاک، 12 ہزار سے زائد گھر جلائے جبکہ 60 ہزار سے زائد لوگ بے گھر ہو چکے ہیں دنیا کی سب سے بڑی جمہوریت کا دعویٰ کرنے والی مودی سرکار نے دنیا کی آنکھوں میں دھول جھونکتے ہوئے منی پور پر مکمل چپ سادھ رکھی ہے","world"
"555","بہرائچ فسادات مسلسل 11ویں روز سے جاری، مسلمان نشانے پر","https://urdu.samaa.tv/2087323591","بہرائچ فسادات مسلسل 11ویں روز سے جاری ہیں،اترپردیش اوریوگی حکومت کی من گھڑت سازش کا نشانہ مظلوم مسلمان بن رہے ہیں۔ 13 اکتوبرکو اترپردیش میں ہونے والےمسلم کش فسادات کا سلسلہ 11 ویں روز بھی نہ تھم سکا، مسلم کش فسادات میں بھارتی پولیس کے ملوث ہونے کا انکشاف ہوا ہے۔ دوہندو انتہاپسند صبوری مشرا اورپریم مشرا نے تشدد اورفسادات میں حصہ لینے کا اعتراف کرتے ہوئے کہاکہ پولیس نے انہیں مسلمانوں پرحملہ کرنے اور ان کی املاک کو تباہ کرنے کے لیے دو گھنٹے کا وقت دیا۔ ہندو انتہاپسند ہمیں پولیس کی جانب سےدو گھنٹے کا وقت دیا گیا جس کے تحت ہم نے مسلم املاک تباہ کیں،دوگھنٹےکا وقت تھوڑا تھا اگر ہمیں اور وقت دیا جاتا تو ہم مکمل طور پر انکا صفایہ کر دیتے، واقعہ کی ایف آئی آر درج کرانے پر پولیس افسر نے کہا کہ علاقے کےبی جے پی ایم ایل اے سریشور سنگھ کی اجازت کے بغیر تھانوں میں ایف آئی آر درج نہیں کی جا سکتی۔ گزشتہ 3 ماہ سے اترپردیش میں مسلمانوں کو یوگی حکومت کےحکم پر بے دخل کرنے کی سازش کی جارہی ہے،اتر پردیش کےضلع سنبھل میں 80 کے قریب مسلم خاندانوں کو اپنے گھر خالی کرنے پر مجبور کرنے کے بعد بے گھر کر دیا گیا۔ حکومتی اقدام  کےتحت مظلوم مسلمان کھلے آسمان کے نیچے رہنے پرمجبور ہوگئے،پولیس نے علاقے میں مسلمانوں کے گھروں کو سیل کر دیا جس کے تحت وہ اپنے گھروں کو چھوڑنے پر مجبور ہوگئے۔ اس سےقبل چمولی ٹاؤن میں مسلمانوں کو 31 دسمبرتک گھر خالی کرنےکا نوٹس دے دیا گیا،بی جے پی کے گڑھ اترپردیش میں مسلمان ہندو جبرکا نشانہ بن رہے ہیں جبکہ مودی کے چیلے اس کو ہوا دے رہے ہیں،بی جے پی نہ صرف ریاستی بلکہ علاقائی سطح پر حقوق کی پامالی میں مصروف ہے۔","world"
"556","اقوام متحدہ کے امن مشن میں پاکستان کا عظیم کردار","https://urdu.samaa.tv/2087323590","دوسری جنگ عظیم کی تباہ کاریوں کےبعد آئندہ نسلوں کوممکنہ جنگوں سےبچانے اور دنیا بھر میں امن وامان کاقیام یقینی بنانے کےلیےاقوام متحدہ کا قیام 24 اکتوبر 1945 کوعمل میں لایا گیا۔ اقوام متحدہ کےامن مشن میں پاکستان کا کردارشروع ہی سےمثالی رہا ہے، پاکستان اپنےقیام کےاگلے ہی ماہ یعنی 30 ستمبر 1947 کو اقوام متحدہ کا رکن بنا اور 1960میں اقوام متحدہ کےامن مشن کا حصہ بن گیا۔ اقوام متحدہ کےامن مشن کےتحت پاک فوج نےنمایاں اورمثالی خدمات سرانجام دی ہیں،پاکستان کے قیام سے لےکراب تک پاکستان نےاقوام متحدہ کے 23 ممالک کےبےشمارامن مشنزمیں خدمات فراہم کی ہیں۔ جب کہ اس وقت بھی پاک فوج وپولیس کےہزاروں جوان وافسران اقوام متحدہ کے امن مشن میں حصہ لےرہے ہیں،یہی وجہ ہےکہ اقوام متحدہ کےامن مشن میں پاک فوج کی بےمثال خدمات کا اعتراف اقوام متحدہ سمیت دنیا کے اہم رہنماؤں نےہمیشہ کیا،اس وقت 3 ہزار کےقریب پیس کیپر اقوام متحدہ کے امن مشن کے تحت خدمات سرانجام دے رہے ہیں۔ یہ امن دستے ڈیموکریٹک ریپبلک آف کانگو،جنوبی سوڈان،وسطی افریقی جمہوریہ،قبرص، مغربی صحارا اورصومالیہ کے امن مشنز میں خدمات سر انجام دے رہے ہیں۔ 1960 سے لےکر اب تک پاکستان نےدنیا کےتقریباَ تمام براعظموں سمیت 29 ممالک میں اقوامِ متحدہ کے 48 امن مشنز میں 2 لاکھ 35 ہزار فوجیوں کو تعینات کیا ایک رپورٹ کےمطابق اقوام متحدہ کےامن مشنوں کےدوران 27 افسران سمیت 171 پاکستانی فوجیوں نے عالمی امن کی بحالی کے لیے اپنی جانیں قربان کیں۔ پاکستان وہ واحد ملک ہےجس نے پسماندہ ملکوں میں مشکل حالات سےنمٹنے کے لئے امن کےقیام کے حوالے سے جاری آپریشن میں خواتین کی نمائندگی اور درجہ بندی پرخصوصی توجہ دی ہے۔ کٹھن چیلنجز کےباوجود اقوام متحدہ میں شامل افواج پاکستان کےجوان اورافسران ثابت قدمی کے ساتھ ڈٹے ہوئے ہیں اوراقوام متحدہ کے چارٹر،سلامتی کونسل کے فیصلوں کے مطابق دنیا میں امن کے لیے اپنے فرائض انجام دے رہے ہیں۔ امن فوج کے یہ جوان مذہب، نسل، زبان اور رنگ کے تعصب سے بالا تر ہو کر صرف انسانیت کی مدد کر رہے ہیں۔","world"
"557","امریکی اخبارنیویارک ٹائمزاور سینا کالج کےمشترکہ سروے کے پولز سامنے آگئے","https://urdu.samaa.tv/2087323587","امریکی اخبارنیویارک ٹائمزاور سینا کالج کےمشترکہ سروے کے پولز سامنے آگئے۔ پولز کےمطابق امریکی صدارتی امیدوار کاملاہیرس اور ڈونلڈ ٹرمپ کی مقبولیت برابر ہے،کاملاہیرس اور ڈونلڈ ٹرمپ کی مقبولیت 48،48 فیصد ہے پولزکےمطابق ڈونلڈ ٹرمپ مردوں،سفیدفام ووٹرز،مڈویسٹ اورجنوبی ریاستوں میں مقبول ہیں، کاملا ہیرس خواتین، سیاہ فام ووٹرز، شمال مشرقی اور مغربی ریاستوں میں مقبول ہیں،سروے میں سوال پوچھاگیا تھا اگر آج انتخابات ہوئے تو آپ کسےووٹ دیں گے۔ ","world"
"558","افغانستان سے لائے جانے والے غیر ملکی اسلحے کے استعمال کے ثبوت ایک بار پھر منظرِ عام پر","https://urdu.samaa.tv/2087323585","پاکستان کی سرزمین پرافغانستان سےلائےجانے والے غیر ملکی اسلحے کے استعمال کے ثبوت ایک بار پھر منظرِ عام پرآگئے،ضلع باجوڑ میں آپریشن میں ہلاکت دہشت گردوں سے غیرملکی اسلحہ ملا ہے۔ تفصیلات کے مطابق تئیس اورچوبیس اکتوبر کی رات ضلع باجوڑ میں سیکورٹی فورسز نے آپریشن کے دوران دو خودکش بمباروں سمیت نو خوارج اور انتہائی مطلوب لیڈرسید محمد عرف قریشی استاد کو ہلاک کیا تھا۔ ان دہشت گردوں سے غیر ملکی اسلحہ اے کے فورٹی سیون،اے ایم ڈی سکسھ فائیو، ایم فور،گولہ بارود اور دھماکہ خیز مواد ملا اسی طرح گزشتہ ماہ شمالی اور جنوبی وزیرستان میں مارے گئے دہشت گردوں سےایل ایم جی، آر پی ڈی اورایس کی ایس برآمد ہوا تھا۔ اگست میں مستونگ آپریشن کے دوران مارےگئےبی ایل کے تین دہشت گردوں سے بھی غیرملکی اسلحہ اور دھماکا خیزمواد پکڑا گیا تھا،مئی اور اپریل میں ژوب کےعلاقےسمبازہ میں ہلاک دہشت گردوں سے بھی غیر ملکی ساختہ دستی بموں سمیت دیگر اسلحہ برآمد ہوا تھا۔ پاکستان کے خلاف غیرملکی اسلحے کا استعمال افغان عبوری حکومت کے دعوؤں پر بہت بڑا سوالیہ نشان ہے۔ ","world"
"559","12 ہزار شمالی کوریا کے فوجی روس میں موجود ہیں،روسی صدر کی تصدیق","https://urdu.samaa.tv/2087323569","روسی صدر نے تصدیق کی ہے کہ  12 ہزاد شمالی کوریا کے فوجی روس میں موجود ہیں، شمالی کوریا کی فوج یوکرین کے حالات خراب کرنے کیلئے نہیں بلائی گئی ہے۔ روسی صدر ولادیمیئر پیوٹن نے ماسکو میں نیوز کانفرنس  کرتے ہوئے تصدیق کی ہے کہ روس میں شمالی کوریا کے 12 ہزار فوجی موجود ہیں،شمالی کوریا کے فوجیوں میں 500 افسران اور 3 جنرل بھی  شامل ہیں،شمالی کوریا کی فوج یوکرین کے حالات خراب کرنے کیلئے نہیں بلائی  گئی۔ برکس ممالک چاہتے ہیں یوکرین میں تنازع جلد از جلد ختم ہوجائے، برکس سربراہی اجلاس کامیاب رہا ہے، برکس ریاستیں بینکاری نظام کو بہتر بنائیں گی، دو ریاستی حل کے بغیر مشرق وسطیٰ میں امن ممکن نہیں ہے، اگر امریکا روس کے ساتھ معمول پرلانا چاہتا ہے تو ہم تیار ہیں۔","world"
"560","حزب اللہ نے سربراہ ایگزیکٹو کونسل ہاشم صفی الدین کی شہادت کی تصدیق کر دی","https://urdu.samaa.tv/2087323507","لبنان کے مزاحمتی گروپ حزب اللہ نے اسرائیل کے فضائی حملے میں ایگزیکٹو کونسل کے سربراہ ہاشم صفی الدین کی شہادت کی تصدیق کر دی۔ عرب خبر رساں ادارے الجزیرہ کے مطابق لبنانی گروپ نے تصدیق کی ہے کہ ایگزیکٹو کونسل کے سربراہ ہاشم صفی الدین، جنہیں سابق سربراہ شہید حسن نصر اللہ کا ممکنہ متبادل سمجھا جاتا تھا کئی ہفتے قبل ایک اسرائیلی حملے میں شہید ہوگئے ہیں۔ حزب اللہ کی جانب سے جاری کردہ بیان میں کہا گیا کہ ہم اپنے عظیم شہید اور ان کے شہید بھائیوں سے عہد کرتے ہیں کہ آزادی اور فتح کے مقاصد کے حصول تک مزاحمت اور جہاد کا راستہ جاری رکھیں گے۔ اسرائیلی فوج نے گزشتہ روز ہاشم صفی الدین کو شہید کرنے کا دعویٰ کیا تھا۔ ہاشم صفی الدین شہید حسن نصر اللہ کے قریبی رشتہ دار تھے اور 2001 سے حزب اللہ کے ایگزیکٹو کونسل کے سربراہ تھے۔","world"
"561","ترک ایرو اسپیس انڈسٹریز کے ہیڈ کوارٹرز پر دہشت گرد حملہ، 5 افراد جاں بحق","https://urdu.samaa.tv/2087323505","ترکیہ کے دارالحکومت انقرہ کے قریب ترک ایرو اسپیس اور دفاعی کمپنی ٹرکش ایرو اسپیس انڈسٹریز ( توساس ) کے ہیڈ کوارٹر پر دہشتگرد حملے میں کم از کم 5 افراد جاں بحق اور 22 زخمی ہوگئے۔ ترک میڈیا رپورٹس کے مطابق ترک وزارت داخلہ کی جانب سے دھماکے کی تصدیق کردی گئی ہے اور حکام کے مطابق ایویشن کمپنی توساس کو دہشت گرد حملے کا نشانہ بنایا گیا۔ مقامی میڈیا رپورٹس کے مطابق جائے وقوعہ پر زور دار دھماکا ہوا اور اس کے بعد فائرنگ کی آوازیں آئیں جبکہ حملہ آوروں میں ایک خاتون بھی شامل تھی جس کے پاس اسالٹ رائفل تھی۔ ایرو اسپیس بیرکتار ڈرون بنانے کے لیے مشہور ہے اور ترکیہ کا پہلا لڑاکا طیارہ کان بھی اسی کمپنی کی پیداوار ہے۔ ترکیہ کے نائب صدر یلمز نے دہشت گرد حملے کی مذمت کرتے ہوئے کہا کہ یہ ڈیفنس انڈسٹری میں ترکیہ کی ترقی پر حملہ ہے جبکہ ترک وزارت انصاف نے واقعے کی تحقیقات کا حکم دے دیا ہے اور ایک ڈپٹی چیف پراسیکیوٹر اور 8 پبلک پراسیکیوٹر تحقیقات کریں گے۔ وزیر داخلہ علی یرلیکایا کا کہنا تھا کہ واقعے میں ملوث 2 دہشتگردوں کو فورسز نے جوابی فائرنگ میں ہلاک کر دیا ہے۔ ترک وزیر داخلہ کے مطابق حملے میں جاں بحق افراد کی تعداد 5  جبکہ 22 شہری زخمی ہوئے ہیں۔ ان کا کہنا تھا کہ حملہ آوروں کا تعلق ممکنہ طور پر کالعدم تنظیم پی کے کے سے تھا اور تحقیقات مکمل ہونے کے بعد ہم حتمی نتائج سے آگاہ کریں گے۔ ترک صدر کی مذمت برکس سمٹ میں شرکت کے لیے روسی تاتارستان کے شہر قازان میں موجود ترک صدر رجب طیب اردوان نے واقعے کی مذمت کرتے ہوئے کہا کہ یہ ایک گھناؤنا دہشتگرد حملہ تھا۔ اردوان کا کہنا تھا کہ وہ دہشت گرد کارروائی کی مذمت کرتے ہیں اور متاثرہ خاندانوں کے لیے دعا گو ہیں۔ اس پر موقع پر اردوان کے ساتھ موجود روسی صدر ولادی میر پیوٹن نے بھی واقعہ کی مذمت کی۔ نیٹو کا ردعمل نیٹو کے ہیڈ مارک روٹے نے سماجی رابطے کے پلیٹ فارم ایکس پر اپنے خصوصی پیغام میں کہا کہ انقرہ میں لوگوں کے جاں بحق اور زخمی ہونے کی اطلاعات پر گہری تشویش ہے۔ خیال رہے کہ یہ حملہ اس وقت ہوا جب استنبول میں دفاعی اور ایرو اسپیس کی صنعت کا ایک بڑا تجارتی میلہ ہو رہا تھا جس کا دورہ اس ہفتے یوکرین کے اعلیٰ سفارت کار نے کیا تھا اور ابھی تک کسی نے حملے کی ذمہ داری قبول نہیں کی۔ صدر مملکت اور وزیر اعظم کا اظہار افسوس صدر مملکت آصف زرداری اور وزیر اعظم شہباز شریف نے دہشت گرد حملے کی شدید مذمت کی ہے اور کہا کہ پاکستان ایسی وحشیانہ کاروائیوں کے درد اور تکلیف کو سمجھتا ہے ،  پاکستان مشکل کی گھڑی میں ترک بھائی اور بہنوں کے ساتھ کھڑا ہے ۔ صدر مملکت نے بزدلانہ حملے میں جاں بحق ہونے والوں کے خاندانوں سے تعزیت اور زخمیوں کی جلد صحتیابی کیلئے دعا کی ہے اور اپنے بیان میں کہا دہشت گردی ایک عالمی چیلنج ہے اور پاکستان نے اِس کا سامنا کیا ہے، دہشتگرد امن اورانسانیت کے دشمن ہیں، دہشت گردی کی لعنت کے خاتمے کیلئے مشترکہ عالمی کوششیں ضروری ہیں۔ وزیر اعظم شہباز شریف نے اپنے بیان میں کہا انقرہ دہشت گرد حملے پر گہرا دکھ اور افسوس ہے، اپنے بھائی رجب طیب اردوان اور ترکیہ کی عوام کے ساتھ دلی اظہارِ ہمدردی کرتا ہوں، پاکستان اپنے ترک بہن، بھائیوں کے ساتھ مکمل اظہارِ یکجہتی کرتا ہے اور جاں بحق ہونے والے افراد کے خاندانوں اور زخمیوں کی جلد صحتیابی کے لئے دعاگو ہیں ۔","world"
"562","عالمی منڈی میں خام تیل کی قیمتوں میں مزید اضافہ","https://urdu.samaa.tv/2087323490","مشرق وسطیٰ میں جاری کشیدگی کے باعث عالمی منڈی میں تیل کی قیمتیں 75 ڈالر فی بیرل تک بڑھ گئی ہیں۔ دسمبر کیلئے برینٹ کروڈ کے سودے 68 سینٹ یا 0.92 فیصد بڑھ کر 74.97 ڈالر پر طے ہوئے۔ امریکی ویسٹ ٹیکساس انٹرمیڈیٹ خام تیل کے نومبر کے سودے 66 سینٹ اضافے کے ساتھ 71.22 ڈالر فی بیرل پر پہنچ گئے۔ پیر کے روز برینٹ اور ڈبلیو ٹی آئی دونوں میں تقریبا 2 فیصد اضافہ ہوا تھا جس سے گزشتہ ہفتے کی 7 فیصد سے زیادہ کی گراوٹ کا ازالہ ہوا، مشرق وسطیٰ میں لڑائی میں کوئی کمی نہیں آئی اور مارکیٹ کو تشویش ہے کہ ایران کے خلاف اسرائیل کی متوقع جوابی کارروائی سے تیل کی فراہمی متاثر ہوسکتی ہے۔ بین الاقوامی توانائی ایجنسی کے سربراہ نے پیر کے روز کہا ہے کہ 2025 میں چین کی تیل کی طلب میں اضافہ کمزور رہنے کی توقع ہے کیونکہ دنیا کی دوسری بڑی معیشت اپنی کاروں کے بیڑے کو برقی بنانے اور سست رفتار سے ترقی کرنے کی کوشش کر رہی ہے۔ ","world"
"563","بھارت؛ اترپردیش کے شہربہرائچ میں مسلم کش فسادات کی گھناؤنی سازش","https://urdu.samaa.tv/2087323480","حال ہی میں ہندوانتہا پسندوں کی جانب سےبھارتی ریاست اترپردیش میں مسلمانوں کے خلاف ایک نئی سازش کی گئی۔ 13 اکتوبرکودرگاپوجاکےدوران ایک ہندوکی ہلاکت کابہانہ بناکرہندوانتہاپسندوں کی مسلم دشمنی بے نقاب ہوئی،اس پرتشدد واقع کےبعدبہرائچ کےمختلف علاقوں میں مسلمانوں کی دکانیں لوٹنے اورجلانےکا سلسلہ نہ تھم سکا۔ جھوٹے اورمن گھڑت پروپیگنڈے کےتحت مسلمانوں کونشانہ بنایاجارہا ہے،بھارتی تجزیہ کارکا کہنا ہے کہ بدلےکی آگ میں انتہا پسند ہندو مسلمانوں کے خلاف کسی بھی حد تک جانے کو تیار ہیں۔ آل انڈیامسلم مجلس مشاورت میں بہرائچ میں جاری مسلمانوں کےخلاف پرتشددواقعات پرشدید تشویش کا اظہارکیا،آل انڈیا مسلم مجلس مشاورت کہ صدرفیروز احمد نےکہا کہ فرقہ وارانہ نفرت اور تشدد کی سیاست سےبھارت کے مسلمانوں کوشدید خطرات لاحق ہیں۔ فیروزاحمد یوگی ادتیہ ناتھ بہرائچ میں تشدد کےبراہ راست ذمہ دار ہیں،بی جےپی حکومت فساد میں ملوث ہندو انتہا پسندوں کی بےجاحمایت کر رہی ہے،ہندو انتہا پسند جتھے نے گزشتہ روز ایک مسلم شخص کا شوروم بھی جلا ڈالا۔ فسادات کےموقع کا فائدہ اٹھاتے ہوئےبی جےپی ایم ایل اےشلبھ منی ترپاٹھی نےواقعے کی کوریج کرنے والےمسلم صحافیوں پر جھوٹے الزامات لگانا شروع کر دیئے،انتہا پسند اورمشتعل ہندو فسادی جتھے نے مسلمانوں کے گھروں اور دکانوں کی توڑ پھوڑ بھی کی۔ ان کشیدہ حالات پراتر پردیش انتظامیہ اور پولیس مکمل طور پر خاموش ہے جبکہ علاقے کے مسلمانوں کو ڈرایا اور دھمکایا جا رہا ہے۔ بھارت میں مسلمانوں کے خلاف غیر منصفانہ  پالیسیاں اور ناروا سلوک مودی کی فسظائیت کا منہ بولتا ثبوت ہے۔","world"
"564","مقبوضہ کشمیر؛گاندربل میں فوجی کارروائیوں کے دوران 40سے زائد افراد گرفتار","https://urdu.samaa.tv/2087323479","مقبوضہ کشمیر کے علاقے گاندربل میں فوجی کارروائیوں کے دوران 40سے زائد افرادگرفتار کرلیا گیا۔ ضلع کےمختلف علاقوں میں مسلسل دوسرے روز بھی کارروائیاں جاری ہیں،یہ کارروائیاں نجی کمپنی کے کارکنوں پر حالیہ حملے کی آڑمیں کی جا رہی ہیں۔ مقامی افرادکا کہنا ہےکہ کارروائیوں میں اضافہ مقبوضہ کشمیر میں نوتشکیل شدہ انتظامیہ کی توجہ ہٹانے کی حکمت عملی کاحصہ ہے،ان اقدامات کا مقصد دفعہ370اوردیگر سیاسی حقوق کو بحال کرنےکی کوششوں سے توجہ ہٹانا ہے۔ بدنام زمانہ بھارتی تحقیقاتی ادارے این آئی اے اورکائونٹر انٹیلی جنس کے ہمراہ مختلف اضلاع میں کارروائیاں کی گئیں،سرینگر،گاندربل، بانڈی پورہ،کولگام، بڈگام، اسلام آباد اور پلوامہ میں زبردستی گھروں میں گھس کر تلاشی کی گئی۔ آپریشن کے دوران ایک درجن کےقریب نوجوان گرفتارکیاگیا،نوجوانوں کےموبائل فون، لیپ ٹاپ،بینک، کاروبار اور دیگر اہم دستاویزات قبضےمیں لے لی گئیں،کشمیری مسلمان انسانیت، بھائی چارے اور مذہبی رواداری کی زندہ مثال ہے،پلوامہ میں کشمیری پنڈت کی آخری رسومات مسلمانوں نے ادا کیں پلوامہ کے استاد پنڈت بھوشن لال کا کل انتقال ہو گیا تھا،وادی کشمیر میں مسلمان ہمسایہ غیر مسلموں کے غم اور خوشی میں برابر شریک ہوتے ہیں۔ مقامی شہری کا کہنا ہے کہ کشمیر میں آج بھی وہ بھائی چارہ قائم ہے جو صدیوں پہلے ہوا کرتا تھا۔یہاں کے مسلمان نے ہر ایک قدم پر ہندووں  کی مدد کی ہے۔","world"
"565","مقبوضہ کشمیر;سانحہ بیجبہاڑہ کے شہدا ء کو ان کے یوم شہادت پر خراج عقیدت پیش کیا جارہاہے","https://urdu.samaa.tv/2087323477","مقبوضہ کشمیر میں سانحہ بیجبہاڑہ کے شہدا ء کو ان کے یوم شہادت پر خراج عقیدت پیش کیا جارہا ہے۔ بھارتی بارڈرسکیورٹی فورس کےاہلکاروں نے 22اکتوبر 1993کو50سےزائد بےگناہ کشمیریوں کوشہیدکردیا تھا،بھارتی افواج نےضلع اسلام آبادکےعلاقےبیجبہاڑہ میں مظاہرین پر اندھا دھندفائرنگ کر دی تھی۔ مظاہرین درگاہ حضرت بل کےبھارتی فوج کےمحاصرے کےخلاف پرامن احتجاج کررہے تھے،کل جماعتی حریت کانفرنس نے بھارتی فوجیوں کے ہاتھوں کشمیریوں کے قتل عام  کی غیر جانبدارانہ تحقیقات پر زور دیا ہے۔ مودی راج میں کشمیری طلبا پربھارت کی زمین تنگ کردی گئی،راجھستان میں یونیورسٹی سے 35کشمیری طلبامعطل کردیاگیا،طلبا میواڑیونیورسٹی میں ادارےکی امتیازی پالیسیوں کےخلاف احتجاج میں شامل تھے۔ جموں وکشمیرسٹوڈنٹس ایسوسی ایشن کاکہنا ہےکہ واقعے نےبھارتی یونیورسٹیوں میں زیرتعلیم کشمیری طلباء کےساتھ روارکھےجانےوالےسلوک پرتشویش پیدا کردی ہے،بھارتی یونیورسٹیوں میں زیرتعلیم کشمیری طلبا ء کےحقوق چھینےجارہے ہیں،بھارت چند ٹکوں کےعوض ہماری حب الوطنی نہیں خریدسکتا۔","world"
"566","مقبوضہ وادی میں مودی سرکار کی جانب سے فالسفلیگ آپریشن کا ڈھونگ","https://urdu.samaa.tv/2087323467","مودی سرکاریہ وطیرہ رہا ہےکہ اس نےہمیشہ اصل مسائل سےنظر ہٹانے کے لئےریاستی سطح پرافراتفری پھیلانے کی کوشش کی ہے۔ حالیہ کشمیر الیکشن میں مودی سرکارکوشکست سےدوچارہونا پڑااوراب مودی سرکارکشمیرمیں سیاسی وعسکری انتشار پیدا کرکےاپنے مذموم سیاسی مقاصد حاصل کرنا چاہتی ہے۔ منی پور،ناگا لینڈ،آسام اورکشمیرمیں بی جےپی جان بوجھ کرایسے حالات پیدا کررہی ہےکہ عوام کو مودی سرکارکی ریاستی اور بین الاقوامی سطح پرکارکردگی سے دور رکھا جائے۔ مقبوضہ جموں وکشمیرکےضلع گاندربل،میں مودی سرکارکی طرف سےکیےجانے والےایک فالسفلیگ آپریشن کے نتیجے میں ایک ڈاکٹر اورچھ مزدور ہلاک ہوئے۔ مودی سرکار نےہمیشہ کی طرح اس دفعہ بھی اس دہشت گردحملےکا ذمہ دار پاکستان کو ٹھہرایا ہے اوربھارتی میڈیا زوروشور سے پراپیگنڈہ کرنے میں مصروف ہے۔ اس سے قبل بھی مودی سرکارکی جانب سےپلواما،اُڑی راجوڑی،ریاسی، ڈوڈہ اور کٹھوعہ جیسے دیگر علاقوں میں متعدد فالس فلیگ آپریشنز کیے جاچکے ہیں۔ بھارتی ایجنسی را کےزیرنگرانی ایکس اکاؤنٹس کی جانب سےمقبوضہ کشمیر کےضلع بارہ مولہ کے نوشہرہ سیکٹرمیں جھوٹے فالس فلیگ آپریشن کی خبردی گئی۔ بی جے پی اس طرح کے نام نہاد آپریشن کر کےکشمیری عوام کی حمایت سمیٹنا چاہتی ہے،بھارت کا سیاسی مقاصد کے حصول کے لیے فالسفلیگ آپریشن کرنا معمول بنتا جار رہا ہے۔","world"
"567","اسرائیل کا حزب اللہ کا ڈرون نیتن یاہو کے بیڈ روم تک پہنچنے کا اعتراف","https://urdu.samaa.tv/2087323448","اسرائیل نے لبنان کی عسکری تنظیم حزب اللہ کا ڈرون وزیر اعظم نیتن یاہو کے بیڈ روم تک پہنچنے کا اعتراف کرلیا۔ یاد رہے کہ ہفتے کو حزب اللہ کی جانب سے اسرائیلی وزیر اعظم نیتن یاہو کی رہائش گاہ پر ڈرون حملہ کیا گیا تھا اور ڈروان یاہو کے بیڈروم کی کھڑکی سے ٹکرایا تھا۔ اسرائیلی وزیر اعظم اور انکی اہلیہ رہائش گاہ پر موجود نہیں تھے جس کے باعث حملے میں محفوظ رہے۔ اسرائیل کی جانب سے ڈرون نیتن یاہو کے بیڈ روم تک پہنچنے کا اعتراف کرلیا گیا ہے اور اسرائیلی میڈیا نے نیتن یاہو کے بیڈروم کے بیرونی حصے کی تصویر بھی شائع کی ہے۔ اسرائیلی میڈیا رپورٹس کے مطابق حملے کے فوری بعد فوج نے یہ تصویر شائع کرنے کی اجازت نہیں دی تھی۔ میڈیا رپورٹس کے مطابق حزب اللہ نے آج نیتن یاہو کے گھر پر ڈرون حملے کی ذمہ داری قبول کی ہے۔","world"
"568","ایران نے دہشتگردی کے خطرات کے پیش نظر افغان سرحد پر دیوار کی تعمیر شروع کر دی","https://urdu.samaa.tv/2087323445","ایران نے سرحدوں کی مضبوطی اور دہشت گردی کے خطرات سے نمٹنے کیلئے افغان سرحد پر دیوار کی تعمیر شروع کر دی ہے۔ تہران نے افغان سرحد پر فعال طور پر سکیورٹی کے اقدامات شروع کر دیئے ہیں اور سرحدی دیوار کی تعمیر علاقائی عدم استحکام کے جواب میں ایک ضروری اقدام ہے۔ ایران کا تین سالہ منصوبہ سرحدی سکیورٹی کو یقینی بنانے کے لیے ہے اور ایران اپنی خودمختاری کی حفاظت کے لیے مستقل اقدامات اٹھا رہا ہے۔ افغان سرحد پر دیوار کی تعمیر ایران کی قومی سکیورٹی کو مضبوط کرنے کی ایک اہم کوشش ہے۔ تہران کی حکمت عملی سرحد پار خطرات کو کم کرنے کی کوشش کریں گی اور دیوار سرحد پار دہشت گردی کی سرگرمیوں کو روکنے کے لیے تعمیر کی جا رہی ہے۔ ایران کا سرحدی اقدام علاقائی سلامتی کے لیے اہمیت رکھتا ہے، ایران کی افغان سرحد پر طاقت کا پیغام امن اور استحکام کی ضرورت کو اجاگر کرتا ہے۔","world"
"569","آرڈیننس فیکٹری میں دھماکا، بھارت کی نااہلی ایک بار پھر منظر عام پر آگئی","https://urdu.samaa.tv/2087323433","آرٹلری ایمونیشن، میزائل، لڑاکا طیاروں اور ہتھیاروں کے حوالے سے بھارت میں آئے روز حادثات کا سلسلہ جاری ہے۔ ریاست مدھیہ پردیش کے شہر جبل پور میں آرڈیننس فیکٹری میں زوردار دھماکے سے دو افراد ہلاک اور 15 زخمی ہوگئے۔  دھماکا خماریہ میں سینٹرل سیکیورٹی انسٹی ٹیوٹ آرڈیننس فیکٹری میں ہوا۔ بھارتی میڈیا کا کہناہے کہ دھماکا فیکٹری کے ری فلنگ سیکشن میں ہوا، آرڈیننس فیکٹری میں بم اور دھماکا خیز مواد تیار کیا جاتا ہے۔ آرڈیننس فیکٹری خماریہ بھارتی محکمہ دفاعی پیداوار کے تحت گولہ بارود کی پیداوار کے بڑے یونٹوں میں سے ایک ہے، ہتھیاروں کی ہینڈلنگ اور حفاظتی معیار کو یقینی بنانے میں بھارتی نااہلی ماضی کے مختلف واقعات سے ثابت ہے۔ دفاعی ماہرین کے مطابق بھارت میں ان حادثات کے بڑھتے رحجان کی بنیادی وجہ ناقص حفاظتی معیار و انتظامات ہیں، خطے میں ہتھیاروں کی دوڑ میں بھارت سب سے آگے ہے مگر غیر معیاری ٹریننگ اور ناقص حفاظتی انتظامات بھارتی نااہلی کا پردہ چاک کرتے ہیں۔","world"
"570","بھارتی فوج کا بیجی بہارا میں قتل عام کو 31 سال مکمل","https://urdu.samaa.tv/2087323418","بھارتی فوج کی جانب سے بیجی بہارا میں قتل عام کو 31 سال مکمل ہوگئے۔ تفصیلات کے مطابق 22 اکتوبر اکتوبر 1993ء مقبوضہ کشمیر کے ضلع اننت ناگ میں بھارتی فوج نے فائرنگ کر کے 51 کشمیریوں کو شہید کردیا، اکتوبر 1993ء میں بیجی بہارا میں 74 بی ایس ایف بٹالین درگاہ حضرت بل کا محاصرہ کیا ، محاصرے کے آخری روز جامع مسجد بیجی بہارا میں 10 ہزار نمازی جمعہ کی نماز کیلئے اکٹھے ہوئے۔ نمازیوں کو نماز سے روکنے کیلئے 74 بی ایس ایف بٹالین نے اندھا دھند فائرنگ کردی ، اندھا دھند فائرنگ کے نتیجے میں 51 کشمیری شہید جبکہ 200 سے زائد زخمی ہوئے۔ متاثرین کی امداد کیلئے آنے والے طبی اور پیرا میڈیکل سٹاف کو بھی نشانہ بنایا گیا ، ظالمانہ قتل عام کو چھپانے کی خاطر بھارتی حکومت نے میڈیا بلیک آؤٹ کردیا۔ ہیومن رائٹس واچ کے مطابق بھارتی فوج نے دفاعی فائرنگ کا بہانہ کیا، مگر بی ایس ایف بٹالین کا ایک کانسٹیبل زخمی ہوا، 31 سال سے بیجی بہارا کے مظلوم عوام انصاف کے منتظر ہیں ۔ 2007میں بھارتی عدالت نے معاوضے کی پیشکش کی جسے ورثاء نے ٹھکرا دیا ، بھارتی حکومت نے اپنے کمیشن کی انکوائری رپورٹ میں بی ایس ایف کو مورد الزام ٹھہرایا۔","world"
"571","مودی سرکار میں کشمیری طلباء پر بھارت کی زمین تنگ","https://urdu.samaa.tv/2087323416","مودی سرکار کے زیر اثر بھارتی تعلیمی اداروں میں کشمیری طلباء کی زندگی اجیرن ہوگئی۔ بھارت میں کشمیریوں کی نسل کو بدترین ریاستی تشدد کا نشانہ بنانے کے ساتھ ساتھ انکے مستقبل بھی داؤ پر لگ چکے ہیں، حال ہی میں راجستھان یونیورسٹی سے 35 کشمیری طلباء کو معطل کر دیا گیا۔ بھارتی میڈیا کے مطابق میواڑ یونیورسٹی، چتورگڑھ راجستھان کی جانب سے 35 کشمیری طلبہ کو معطل کر دیا گیا۔ یہ طلباء گزشتہ تین روز سے احتجاج کر رہے تھے کیونکہ ان کی ڈگری راجستھان اور انڈین نرسنگ کونسل سے منظور شدہ نہیں تھی۔ بھارتی تعلیمی اداروں میں کشمیری طلباء کے ساتھ انصاف کی عدم موجودگی طلبہ کے تعلیمی مستقبل کو خطرے میں ڈال رہی ہے۔ جموں و کشمیر سٹوڈنٹ ایسوسی ایشن نے کہا کہ طلباء کے جائز خدشات کو دور کرنے اور ان کے تعلیمی مستقبل کو تحفظ دینے کی بجائے یونیورسٹی نے طلباء کو معطل کر دیا یہ کہاں کا انصاف ہے۔ کشمیری طلباء نے واضح کیا ہے کہ بھارت چند ٹکوں کے عوض ہماری حب الوطنی نہیں خرید سکتا۔ بھارتی میڈیا کے مطابق یونیورسٹی کی جانب سے غیر اخلاقی سرگرمیوں میں ملوث ہونے کا جھوٹا الزام لگا کر ان طلباء کے مستقبل کو اندھیرے میں دھکیل دیا ہے۔ کشمیری طلباء کے ساتھ بی جے پی حکومت کا یہ ناروا سلوک  کوئی نئی بات نہیں، ماضی میں بھی مودی سرکار نے کشمیری نوجوانوں کے حقوق کی متعدد بار حق تلفی کی ہے۔ 2000 میں مودی سرکار نے بھارتی پولیس اور خفیہ ایجنسیوں کے ذریعے کشمیری طلباء کو زبردستی پاک بھارت میچ دیکھنے سے روک دیا تھا۔ مودی سرکار نے 2022 میں کشمیری طلباء کے لیے ایک نیا قانون بھی پاس کیا جس کے تحت وہ پاکستان کے کسی کالج یا تعلیمی ادارے میں داخلہ نہیں لے سکتے۔ ورلڈ کپ 2023 کے فائنل میں بھارت کی شکست کا محض جشن منانے کے الزام میں 7 کشمیری طلباء کو گرفتار کرکے مقدمہ درج کیا گیا تھا۔ اس قانون کے تحت جتنے بھی کشمیری طلباء نے اس سے قبل پاکستانی تعلیمی اداروں سے ڈگریاں حاصل کیں وہ سب غیر تسلیم شدہ قرار دی گئیں، رواں سال بھارتی یونیورسٹی میں زیر تعلیم کشمیری طلبہ کے تہلکہ خیز انکشافات سامنے آئے۔ کشمیری طلبہ کے مطابق ہندو طلباء کی جانب سے ان کی خفیہ تصاویر لے کر انہیں بلیک میل کیا گیا جس کی وجہ سے وہ کالج چھوڑنے پر مجبور ہو گئیں، بھارت کے ہاتھوں کشمیر یوں کے حقوق کی پامالی کہ ایک طویل داستان موجود ہے، مودی سرکار کی کشمیریوں کے خلاف غیر منصفانہ اور متعسبانہ پالیسیوں پر عالمی برادری کو آواز اٹھانی پڑی گی۔","world"
"572","افغانستان میں ٹی وی پر جانداروں کی تصاویر دکھانے پر پابندی، قدیم ذہنیت کی عکاسی","https://urdu.samaa.tv/2087323415","افغانستان میں ٹی وی پر جانداروں کی تصاویر دکھانے پر پابندی قدیم ذہنیت کی عکاسی ہے۔ جانداروں کی تصاویر دکھانے پر پابندی افغان عبوری حکومت کی عجیب منطق ہے ایک قدیم ذہنیت کی عکاسی، جو افغانستان کی ترقی کو پیچھے دھکیل گی۔ افغان میڈیا کی آواز کو خاموش کر کے طالبان نے عالمی روابط کی راہ میں بڑی رکاوٹ ڈال دی ہے، بصری کہانیوں پر پابندی لگا کر طالبان نے انسانی تجربات کی عکاسی کا حق سلب کر لیا، جو ہمدردی اور سمجھ بوجھ کو ختم کر رہا ہے۔ طالبان کی فرسودہ پالیسیاں افغان عوام کو عالمی حقائق سے دور کر رہی ہیں، انہیں خطرناک تنہائی کی طرف دھکیل رہی ہیں، ایسی دباؤ والی پالیسیاں جو انتہا پسندی کو فروغ دیتی ہیں، نہ صرف افغان معاشرے بلکہ پورے خطے کے امن کے لیے خطرہ ہیں۔ افغان حکومت کی پالیسیاں افغان عوام کی بنیادی ضروریات سے لاپرواہی کا مظہر ہیں، طالبان کے اقدامات نے افغانستان کی ثقافت اور تخلیقیت کو فروغ دےرہا، عالمی ترقی سے اسے دور کر دیا ہے، یکطرفہ فیصلے اور پابندیاں طالبان کی حکمت عملی نے افغان عوام کے مستقبل کو اندھیرے میں دھکیل دیا ہے۔","world"
"573","دہشتگردی کے خطرات کے پیش نظر ایران نے افغان سرحد پر دیوار کی تعمیر شروع کر دی","https://urdu.samaa.tv/2087323414","ایران نے دہشتگردی کے خطرات کے پیش نظر افغان سرحد پر دیوار کی تعمیر شروع کر دی۔ ایران نے سرحدوں کی مضبوطی اور دہشت گردی کے خطرات سے نمٹنے کیلئے افغان سرحد پر دیوار کی تعمیر شروع کر دی۔ ایران کی جانب سے افغان سرحد پر فعال طور پر سکیورٹی کے اقدامات شروع کر دیئے گئے ہیں، ایران کی جانب سے سرحدی دیوار کی تعمیر علاقائی عدم استحکام کے جواب میں ایک ضروری اقدام ہے۔ ایران کا 3 سالہ منصوبہ سرحدی سکیورٹی کو یقینی بنانے کے لیے ہے، ایران اپنی خودمختاری کی حفاظت کے لیے مستقل اقدامات اٹھا رہا ہے، افغان سرحد پر دیوار کی تعمیر ایران کی قومی سکیورٹی کو مضبوط کرنے کی ایک اہم کوشش ہے۔ تہران کی حکمت عملی سرحد پار خطرات کو کم کرنے کی کوشش کریں گی، ایران کی دیوار سرحد پار دہشت گردی کی سرگرمیوں کو روکنے کے لیے تعمیر کی جا رہی ہے۔ ایران کا سرحدی اقدام علاقائی سلامتی کے لیے اہمیت رکھتا ہے، ایران کی افغان سرحد پر طاقت کا پیغام امن اور استحکام کی ضرورت کو اجاگر کر رہا ہے۔","world"
"574","حماس کے سربراہ یحییٰ سنوار کی شہادت کے بعد نئے سربراہ کے ناموں پر غور شروع","https://urdu.samaa.tv/2087323395","حماس کے سربراہ یحییٰ سنوار کی اسرائیلی فوج کے ہاتھوں شہادت کے بعد نئے سربراہ کے ناموں پر غور شروع ہوگیا ۔ غیر ملکی خبر رساں ادارے کی رپورٹ  کے مطابق متعدد حلقوں میں یحییٰ سنوار کے نائب اور حماس کے سینیئر عہدیدار خلیل الحیا کو اس عہدے کے لیے ایک مضبوط امیدوار سمجھا جا رہا ہے غزہ سے باہر موجود حماس کی قیادت میں خلیل الحیا ایک انتہائی سینیئر عہدیدار ہیں۔ قطر میں مقیم خلیل الحیا اِس وقت حماس اور اسرائیل کے درمیان جنگ بندی کے لیے ہونے والے مذاکرات میں حماس کے وفد کی قیادت کر رہے ہیں   حماس امارت کیلئے ڈاکٹر خالد مشعل کا نام بھی سامنے آرہا ہے ۔","world"
"575","سری لنکا کے جافنا اسپتال میں بھارتی فوج کے ہاتھوں قتلِ عام کو 37 برس مکمل","https://urdu.samaa.tv/2087323374","سری لنکا کے جافنا ہسپتال میں قتلِ عام کو 37برس بیت گئے۔ 21 اکتوبر 1987کوسری لنکا کےشہرجافنامیں ہسپتال میں ہندوستانی فوج نےہولناک قتلِ عام کیاہندوستانی فوج  نےبیگناہ47 تامل مریضوں اور 21 ڈاکٹروں کو بےرحمی سےہلاک کردیا۔ عینی شاہدین کےمطابق''ہندوستانی فوجیوں نےہسپتال میں قتلِ عام کیا اورپھرلاشوں کوجلا دیا،2008 میں سری لنکن حکومت نےجافناقتلِ عام کوانسانیت کےخلاف سنگین جرم قراردیا۔ ہندستانی فوج نے 1987میں ویلویتوتھرائی میں 64 نہتےشہریوں، 1988میں چاواکچ چہری میں 40 جبکہ 1989 میں کوکوویل میں 40 سے زائد بےگناہ لوگوں کو موت کے گھاٹ اتار دیا تھا تامل عوام نےقتلِ عام کے باعث  Indian Peace Keeping Force کو Indian People Killing Force کا نام دیا تھا،ان قتلِ عام سےتامل عوام میں بدلےکی آگ بھڑک اٹھی اورانہوں نےبھرپوربدلہ لیا اورہندستانی فوج کو ناکوں چنے چبواتے ہوئے اپنے ملک سے نکلنے پرمجبورکردیا۔ سری لنکا میں بھارتی فوج نےانسانی حقوق کی سنگین خلاف ورزیاں کیں جس میں لوٹ مار، قتلِ عام اور اجتماعی زیادتیاں سرِفہرست ہیں۔","world"
"576","مصر میں پٹرولیم مصنوعات کی قیمت میں دوبارہ اضافہ","https://urdu.samaa.tv/2087323322","مصر کی وزارت پٹرولیم نے ایندھن کی قیمتوں میں اضافے کا اعلان کیا، جو اس سال تیسرا اضافہ ہے۔ تفصیلات کے مطابق، ڈیزل ایندھن کی قیمتوں میں 17 فیصد اضافہ ہوا ہے، جس کی قیمت اب 11.50 پاؤنڈ سے بڑھ کر 13.50 مصری پاؤنڈ فی لیٹر ہوگئی ہے۔ پیٹرول کی قیمتوں میں بھی ایڈجسٹمنٹ دیکھی گئی ہے، گریڈ کے لحاظ سے 11 فیصد سے لے کر 13 فیصد تک اضافہ ہوا ہے۔ خاص طور پر، 80 آکٹین ​​گیسولین بڑھ کر 13.75 پاؤنڈ، 92 آکٹین ​​15.25 پاؤنڈ، اور 95 آکٹین ​​17 پاؤنڈ ہو گیا ہے۔ وزیر اعظم مصطفیٰ مدبولی نے جولائی میں اشارہ کیا تھا کہ ایندھن کی قیمتوں میں 2025 کے آخر تک بتدریج اضافہ ہو گا، حکومت کی ایندھن کی قیمتوں کا تعین کرنے والی کمیٹی، جو عام طور پر سہ ماہی اجلاس کرتی ہے، نے اعلان کیا کہ اس کی اگلی میٹنگ 6 ماہ میں طے کی جائے گی۔","world"
"577","بھارت میں مودی سرکار کی مسلمانوں کے خلاف متعصبانہ پالیسیاں برقرار","https://urdu.samaa.tv/2087323309","مودی سرکار کی مساجد کے حوالے سے مسلمانوں کے خلاف متعصبانہ پالیسیاں برقرار ہیں۔ رواں سال ہماچل پردیش حکومت نے 15 مساجد کو غیر قانونی قرار دے کر مسمار کرنے کا حکم دیا۔ بھارتی ریاست ہماچل پردیش میں ہندو انتہا پسندوں کی مسلمانوں کو مذہبی حقوق سے محروم کرنے کی کوششیں جاری ہیں۔ رواں سال حکومت نے 15 مساجد کو مسمار کرنے کا حکم دیا۔ شملہ میں حال ہی میں 5 مساجد کو عدالتی حکم پر مسمار کیا گیا جس سے مسلمانوں کے جذبات مجروح ہوئے۔ گزشتہ ہفتے ہندوتوا غنڈوں نے کنداگھاٹ میں قدیم مسجد کو تجاوزات کی آڑ میں مسمار کیا جس سے وہاں کے مسلمان مسجد میں نماز پڑھنے سے محروم ہو گئے۔ مقامی مسلمان رہنماؤں نے  اس اقدام مسلمانوں کے خلاف سازش اور مودی سرکار کے تعصب کا نتیجہ قرار دیا ہے۔","world"
"578","ہندو امریکی فاؤنڈیشن مودی سرکار کی وکالت میں سرگرم","https://urdu.samaa.tv/2087323266","ہندو امریکی فاؤنڈیشن مودی سرکار کی وکالت میں سرگرم ہے۔ تاریخ گواہ ہے کہ مودی سرکار کی انتہا پسند پالیسوں کو ہندوتوا غنڈوں نے ہمیشہ پشت پناہی فراہم کی ہے،بھارت بھر میں اور عالمی سطح پر رہائش پذیر ہندوؤں نے مودی کی مجرمانہ سرگرمیوں کو طول اور پذیرآئی دی ہے۔ امریکی شہر کیپیٹل ہل میں ہندو امریکی فاؤنڈیشن کے مودی سرکار کی حمایت میں  لابنگ کرنے کے شواہد سامنے آئے ہیں 2014 میں مودی سرکار کے اقتدار میں آنے کے بعد ہندو امریکی فاؤنڈیشن کی سیاسی سرگرمیوں میں تیزی آئی جس کی قیادت مودی کی ہندو قوم پرست جماعت بھارتیہ جنتا پارٹی کر رہی ہے بین الاقوامی میڈیا کے مطابق ہندو امریکی فاؤنڈیشن کے بانیوں کو مودی سرکارکی جانب سے مالی معاونت ملنے کے شواہد بھی موجود ہیں،یہ تنظیم مودی سرکار کے ساتھ قریبی تعلقات رکھتی ہے اور ناقدین کے خلاف دفاعی بیانیہ پیش کرتی ہے۔ ہندو امریکی فاؤنڈیشن نے بھارت میں اقلیتوں پر انسانی حقوق کی خلاف ورزیوں کے الزامات کے خلاف مودی سرکار کا دفاع کیا ہے،اس بات کے شواہد بھی سامنے آئے ہیں کہ ہندو امریکی فاؤنڈیشن راشٹریہ سویم سیوک سنگھ سے براہ راست رابطے میں ہے۔ یہ بھی معلوم ہوا ہےکہ ہندو امریکی فاؤنڈیشن  امریکا میں پاکستان میں انسانی حقوق کی منفی منظر کشی کرتی ہے تاکہ بھارت میں انسانی حقوق کے مسائل سے توجہ ہٹائی جاسکے، یہ امر بھی تشویشناک ہے کہ ہندو امریکی فاؤنڈیشن بھارتی مسلمانوں کیخلاف شہریت ترمیمی ایکٹ(CAA)کی حمایت کرتی ہے جبکہ اس ایکٹ کو عالمی سطح پر تنقید کا سامنا ہے، بین الاقوامی سطح پر ہندو امریکی فاؤنڈیشن کی کوششوں نے بھارت میں اقلیتوں کے خلاف تشدد کی تشہیر کم کرنے میں اہم کردار ادا کیا،گجرات میں مودی کی جانب سے قتل و غارت کرنے پر بھی ہندو امریکی فاؤنڈیشن نے اس کی مکمل حمایت کی تھی۔ امریکا میں ہندو امریکی فاؤنڈیشن کو مذہبی قوم پرستی کے فروغ پر بین الاقوامی میڈیا کی جانب سے تنقید کا نشانہ بھی بنایا گیا،ہندو امریکی فاؤنڈیشن اور بھارتی سفارت خانے کے درمیان خفیہ مواصلات بھی منظر عام پر آئے۔ ہندو امریکی فاؤنڈیشن ممکنہ طور پرغیرملکی ایجنٹ کے طور پر بھی نمایاں ہوئی جو امریکہ کی سا لمیت کے برخلاف ہے امریکی خارجہ پالیسی کےاصولوں کےمطابق کسی بھی فرم کا لابنگ یا سیاسی سرگرمیوں کیلئے فارن ایجنٹس رجسٹریشن ایکٹ FARA کے ساتھ رجسٹرڈ ہونا لازمی ہے لیکن ہندو امریکی فاؤنڈیشن FARAکے تحت رجسٹرڈ نہ ہونے کے باوجود بی جے پی حکومت کا ایجنڈا آگے بڑھا رہی ہے۔ ہندوامریکی فاؤنڈیشن کی جانب سے مودی سرکار کے حق میں مہمات چلانا اور بھارتی مسلمانوں  کیخلاف منفی پروپیگینڈاکرنا انتہائی افسوسناک امر اور امریکی قوانین کی بھی خلاف ورزی ہے جس کا امریکی عدالتوں کو نوٹس لینا چاہئے۔","world"
"579","اسرائیلی وزیراعظم نیتن یاہو کے گھر پر ڈرون حملہ","https://urdu.samaa.tv/2087323257","اسرائیل کے وزیراعظم نیتن یاہو کی ذاتی رہائش گاہ پر ڈرون حملہ ہوا ہے۔ عرب میڈیا رپورٹس کے مطابق حملے میں اسرائیل کے وزیراعظم نیتن یاہو کی قیصریہ کے علاقے میں واقع ذاتی رہائش گاہ کو نشانہ بنایا گیا۔ حملے کے وقت اسرائیلی وزیراعظم اور ان کی اہلیہ گھر میں موجود نہیں تھے۔ حکام کی جانب سے کہا گیا ہے کہ ڈرون حملہ لبنان سے آج صبح کیا گیا۔ اسرائیلی وزیراعظم کے دفتر کی جانب سے حملے کی تصدیق کرتے ہوئے کہا گیا ہے کہ حملے میں کوئی زخمی نہیں ہوا۔جبکہ حملے کے وقت اسرائیلی وزیراعظم نیتن یاہو اور ان کی اہلیہ سارہ گھر میں موجود نہیں تھے۔ اسرائیلی حکام نے دعوی کیا ہے کہ لبنان سے داغے گئے دو دیگر ڈرونز کو فضائی دفاع کے ذریعے مار گرایا گیا، جس کے بعد تل ابیب کے علاقے میں سائرن بجنے کی آوازیں سنی گئی ہیں۔","world"
"580","بھارتی قابض فورسز ضلع پونچھ میں تلاشی کے دوران ہیلی کاپٹروں کا بےدریغ استعمال","https://urdu.samaa.tv/2087323228","بھارتی قابض فورسز ضلع پونچھ میں تلاشی کے دوران ہیلی کاپٹروں کا بےدریغ استعمال کر رہی ہے ،  گاؤں موہری شاہ میں بھی بھارتی قابض فوجیوں اور پولیس کی مشترکہ تلاشی کا جاری ہے ۔ تفصیلات کے مطابق پیر پنجال اور ضلع پونچھ میں محاصرے اور تلاشی کی کارروائیوں میں ہوشربا اضافہ ہوا ہے ، مقبوضہ کشمیر میں محاصرے اور تلاشی کی کارروائیاں روز کا معمول بن چکی ہیں۔5 اگست 2019 سے اب تک تقریباً 240 کشمیری جام شہادت نوش چکے ہیں، ماورائے عدالت قتل، جبری گرفتاریوں اور تشدد کے واقعات میں نمایاں اضافہ ہے ۔ ورلڈ فورم فار پیس اینڈ جسٹس رپورٹ کے مطابق بھارتی فوج کی جانب سے  1990 سے اب تک 10,000 سے زائد کشمیری خواتین کی عصمت دری کی گئی ۔زیادتی کا شکار کشمیری خواتین شدید ذہنی کرب میں مبتلا  ہیں ۔کشمیر میں خواتین مسلسل محاصرے اور نگرانی کے زیرے سایہ زندگی گزارنے پر مجبور ہیں ۔ اجتماعی عصمت دری، جبری گمشدگی، قتل اور تشدد کے واقعات کا نہ رکنے کا سلسلہ جاری و ساری  ہے ۔1991 میں کپواڑہ کے علاقے کنن پوش پورہ میں تقریباً 100 خواتین کی اجتماعی آبروریزی کی گئی۔","world"
"581","حماس کی اہلیت ختم نہیں ہوئی، حماس کمزور پوزیشن میں ہے لیکن اب بھی خطرناک ہے، وائٹ ہاؤس","https://urdu.samaa.tv/2087323221","ترجمان وائٹ ہاؤس کا کہنا ہے کہ غزہ میں جنگ بندی کی راہ میں یحییٰ سنوار رکاوٹ تھے، حماس کی اہلیت ختم نہیں ہوئی، حماس کمزور پوزیشن میں ہے لیکن اب بھی خطرناک ہے۔ وائٹ ہاؤس کے ترجمان برائے سلامی امور جان کربی نے پریس ریلیز میں کہا  کہ غزہ میں جنگ بندی کی راہ میں یحییٰ سنوار رکاوٹ تھے صدرجو بائیڈن سمجھتے ہیں کہ ان کی شہادت سے جنگ بندی کا موقع ہاتھ آیا ہے۔ جان کربی نے کہا کہ جنگ کے خاتمے کا راستہ ڈھونڈنا بہت ضروری ہےغزہ میں موجود مزاحمتی تنظیم  حماس کی اہلیت ختم نہیں ہوئی بلکہ ان کی غزہ میں  موجودگی برقرار ہے حماس کمزور پوزیشن میں ہے لیکن اب بھی خطرناک ہے۔","world"
"582","گُرپتونت سنگھ پنوں کے قتل کی سازش، امریکی عدالت نےبھارتی جاسوس پر فردِ جرم عائد کر دی","https://urdu.samaa.tv/2087323219","بھارت نہ صرف خطے بلکہ بین الاقوامی سطح پر بھی دہشتگردی کی آماجگاہ بن چکا ہے ، امریکی محکمہ انصاف نے    گُرپتونت سنگھ پنوں کیس میں وکاش یادیو  پر فرد جرم عائد کردی ہے۔ تفصیلات کے مطابق امریکی محکمہ انصاف نے سکھ فار جسٹس کے رہنما گرپتونت سنگھ پنوں کو قتل کرنے کی سازش  میں ملوث مبینہ بھارتی انٹیلی جنس ایجنٹ وکاش یادیو کے خلاف قتل اور منی لانڈرنگ کے الزامات عائد کر دئیے ہیں، اس حوالے سے ایف بی آئی کے ڈائریکٹر کرسٹوفر رے کا کہنا تھا کہ ایک ہندوستانی سرکاری ملازم نے مبینہ طور پر ساتھی کے ہمراہ امریکی شہری کو امریکی سر زمین پر قتل کرنے کی  سازش کی ، وکاش یادیو کے ساتھی نکھل گُپتا کو چیک ریپلبک نے گر پتونت سنگھ پنوں کے قتل کی سازش  میں ملوث ہونے پر گرفتار کر کے امریکہ کے حوالے کر دیا تھا ۔ ایف بی آئی نے وکاش  یادیو کومطلوب اور اشتہاری مجرم کی فہرست میں بھی شامل کر لیا ہے ، وکاش یا دیو نےخود کو سیکیورٹی مینجمنٹ اور انٹیلی جنس میں سینئر فلیڈ آفیسر کے طور پر ظاہر کیا ، درحقیقت وکاش یادیو بھارت کی خفیہ ایجنسی راکا اہلکار ہے، وکاش یادیو نے بھارتی سنٹرل ریزرو پولیس فورس جو کہ بھارت کی سب سے بڑی پیرا ملٹری فورس ہے ، میں بھی خدمات سر انجام دیں، وکاش یادیو  وہاں نے ""اسسٹنٹ کمانڈنٹ"" کے طور پر  135 افراد پر مشتمل کمپنی کی کمانڈ  بھی  کی ہے، وکاش یادیو نے کاؤنٹر انٹیلی جنس، ویپن ٹریننگ ، بیٹل کرافٹ اور  پیراٹروپنگ  کی تربیت بھی  حاصل  کر رکھی ہے۔ امریکی اٹارنی کے مطابق بھارتی حکومت کے ملازم وکاش یادیو عرف امانت نے سازش کا منصوبہ بھارت میں بیٹھ کر بنایا تھا، اسی نے نکھل گپتا کو احکامات دیے تھے کہ پنوں کو قتل کرنے کے لیے اجرتی قاتل بھرتی کیا جائے، اس سے قبل امریکی پراسیکیوٹرز نے بھارتی شہری نکھل گپتا پر پچھلے سال نومبر میں الزام عائد کیا تھا کہ اس نے گرپتونت سنگھ پنوں کو نیویارک میں قتل کرنے کی مبینہ سازش کی تھی۔ نکھل گپتا کو چیک ریپلبک میں گرفتار کرکے 14 جون کو امریکا کے حوالے کردیا گیا تھا، گرفتار نکھل گپتا پر پہلے ہی فرد جرم عائد کی جاچکی ہے، بھارتی حکومت سکھ رہنما گرپتونت سنگھ پنوں کو 2020 میں دہشتگرد قراردے چکی ہے۔","world"
"583","منی پور میں حالات کنٹرول سے باہر، کرفیو نافذ کر دیا گیا","https://urdu.samaa.tv/2087323192","منی پور میں حالات کنٹرول سے باہر، کرفیو نافذ کر دیا گیا بھارتی ریاست منی پور گزشتہ ایک سال سے شدید ریاستی دباو اور تشدد کا شکار ہے،منی پور میں اب تک سینکڑوں لوگ لقمہ اجل بن چکے ہیں ،اس کے سا تھ ساتھ ہزاروں لوگ بے گھر ہوچکے ہیں۔ حال ہی میں ایک بین الاقوامی رپورٹ کے مطابق"" منی پورکے ضلع  چوراچندپور میں 16 اکتوبر کی شام کو  حالات کے پیشِ نظر کرفیو نافذ کر دیا گیا۔ بین الاقوامی رپورٹ کےمطابق چوراچندپورمیں گزشتہ دو دنوں سے سکول،کالجز سمیت دوسرے نجی و سرکاری ادارے بند ہیں عوام کو سخت مشکلات کا سامنا ہے۔ چوراچندپور میں پچھلے 48گھنٹے سے انٹرنیٹ سروسز اوردوسرے ذرائع مواصلات معطل ہیں جس کی وجہ سے علاقے میں نظامِ زندگی مفلوج ہو کر رہ گیا ہے۔ اس سے قبل امفال ویلی اور اس کے گردونواح میں بھی کرفیو نافذ کیا گیا تھا جو کہ اب تک جاری ہے کوکی قبائل  کے دیہاتوں اور گرجا گھروں کوجلایا جا رہا ہے،اب تک 70 ہزار لوگوں کو اُن کے آبائی دیہاتوں سے بے دخل کر دیا گیا ہے۔ منی پور کے لوگ اپنے ہی ملک میں پناہ گزینوں جیسی زندگی گزارنے پر مجبور ہیں،منی پور کے مسئلے پر اقوامِ متحدہ کے نوٹس لینے کے باوجود مودی سرکار اپنی ہٹ دھرمی پر قائم ہے اور مسئلے کو حل کر نے سے گریزاں ہے،بی جے پی نہ صرف ریاستی بلکہ علاقائی سطح پر بدامنی اور غیریقینی حالات پیدا کر رہی ہے۔   اقوامِ متحدہ اورانسانی حقوق کی تنظیموں کو چاہیے کہ وہ منی پور کے مسئلے کی غیرجانبدارنہ تحقیقات کریں اور بی جے پی کا اصل چہرہ پوری دنیا کے سامنے واضح کر یں۔","world"
"584","حماس کے سربراہ یحییٰ سنوار اسرائیلی حملے میں شہید ہوگئے","https://urdu.samaa.tv/2087323170","اسرائیل نے فلسطینی مزاحمتی تحریک حماس کے سربراہ یحییٰ سنوار کو شہید کردیا ہے جس کی تصدیق حماس کی جانب سے بھی کردی گئی ہے۔   اسرائیلی فوج کا بیان غیر ملکی میڈیا رپورٹس کے مطابق اسرائیلی فوج کی جانب سے کہا گیا کہ غزہ پٹی میں جبالیا کیمپ پر اسرائیلی فضائیہ نے بمباری کے ذریعے تین عسکریت پسندوں کو نشانہ بنایا جن کی لاشیں قبضے میں لے کر ڈی این اے کیا گیا۔ اسرائیلی فوج کا کہنا تھا کہ ڈی این اے ٹیسٹ مکمل ہونے کے بعد یحییٰ سنوار کی شہادت کی تصدیق ہوئی۔ حماس کی تصدیق عرب میڈیا رپورٹس کے مطابق حماس نے بھی یحییٰ سنوار کی شہادت کی تصدیق کردی ہے۔ لازمی پڑھیں۔ یحییٰ سنوار فلسطینی تنظیم حماس کے نئے سربراہ منتخب اس حوالے سے حماس کی جانب سے جاری کردہ بیان میں بتایا گیا کہ یحییٰ سنوار رفح میں اسرائیلی حملے میں شہید ہوگئے ہیں۔ یحییٰ سنوار کی شہادت کی تصدیق حماس کے شہید سابق رہنما اسماعیل ہنیہ کے بیٹے نے کی۔ یاد رہے کہ 31 جولائی کو ایران کے دارالحکومت تہران میں سابق فوجیوں کے لیے بنائی گئی پاسداران انقلاب کی ایک محفوظ ترین عمارت میں حماس کے سابق سربراہ اسماعیل ہنیہ کو پُراسرار انداز میں نشانہ بنایا گیا تھا جس کے نتیجے میں ان کی شہادت ہو گئی تھی۔ بعدازاں، حماس کی جانب سے جاری بیان میں تنظیم کے نئے سربراہ کا اعلان کیا گیا تھا جس کے مطابق غزہ میں موجود یحییٰ سنوار کو فلسطینی تنظیم کا نیا سربراہ بنایا گیا تھا۔ یحییٰ سنوار 7 اکتوبر 2023 سے غزہ میں ہی موجود ہیں اور کئی بار قاتلانہ حملوں میں محفوظ رہے۔ یحییٰ سنوار کے خاندان کا تعلق مقبوضہ فلسطینی علاقے عسقلان سے تھا، انہوں نے اپنی زندگی کا 23 سالہ عرصہ اسرائیلی جیل میں گزارا جبکہ انہیں عبرانی زبان میں عبور حاصل تھا۔","world"
"585","الیکشن کے بعد مقبوضہ جموں و کشمیر میں نام نہاد جمہوریت کا اصل چہرہ بے نقاب","https://urdu.samaa.tv/2087323139","بھارت دنیا میں سب سےبڑی جمہوریت ہو نےکادعویٰ کرتا ہےمگر حقیقت میں یہ ایک نام نہاد جمہوریت ہےجوخطے میں فسطائیت کو فروغ دے رہی ہے۔ 1951 سے لیکر 2024 تک بھارت نے مقبوضہ وادی میں جتنے بھی نام نہاد الیکشن کروائے وہ تمام دھاندلی،دھوکہ دہی اور بددیانتی پر مشتمل تھے 2019 میں مودی سرکار نےآرٹیکل 370 کومنسوخ کرتے ہوئےکشمیریوں سے اُن کا حقِ خود ارادیت چھین لیا لیکن اس کے باوجود حالیہ جموں و کشمیر الیکشن میں بی جے پی کو منہ کی کھانا پڑی۔ بی جے پی ہو یا کوئی بھی بھارتی حکومت ہو  کشمیر میں الیکشن کے دوران ریاستی مشینری کا بے دریغ استعمال کر کے حقیقی جمہوری قوتوں کو ختم کرتی ہے۔ حالیہ الیکشن سےقبل مقبوضہ جموں وکشمیرمیں بی جے پی حکومت نےموجودہ 8 لاکھ فوجی تعیناتی کے باوجود پیراملٹری فورسزکی تقریبا 300 اضافی کمپنیاں تعینات کردیں تاکہ الیکشن کو ہر طرح سے ہائی جیک کیا جائے۔ بھارت کشمیر میں ہمیشہ کٹھ پتلی حکومت بناتا ہے جس کو بھارت کی مرکزی حکومت کےتحت کام کرنا پڑتا ہے،ہرالیکشن سے قبل بھارتی سیاسی جماعتیں کشمیری رہنماؤں سے اپنے مذموم سیاسی مقاصد کے حصول کے لیے  اتحاد کرتی ہیں۔ کٹھ پُتلی کشمیری رہنما الیکشن جیتنے کے بعد بھارت کی بولی بولنے لگتے ہیں اور عوام سے کیے گئے وعدوں سے سرگرداں نظر آتے ہیں حال ہی میں نیشنل کانفرنس کے رہنما عمر عبداللہ نےکہا کہ""ہم بی جے پی کےساتھ مل کر کام کریں گے ، مودی ایک ایمانداری آدمی ہیں  آرٹیکل 370 کی بحالی ناممکن ہے اور نا ہی ایسا کچھ ہو سکتا ہے،اس الیکشن میں حریت کانفرنس کے رہنما جیل یا نظر بندی میں بدستور قید تھے،میڈیا پر پابندیاں برقرار تھیں اورغیرملکی صحافیوں کو علاقے کا دورہ کرنے سے روک دیا گیا تھا دوسری جانب نئی حلقہ بندیاں کی گئیں جن کا مقصد مسلم آبادی کو بےاختیارکرناتھا،جموں کی نمائندگی کو 43 نشستوں تک بڑھادیاگیا جبکہ کشمیر کو 47 نشستیں دی گئیں، حالانکہ وادی کی آبادی جموں سےکہیں زیادہ ہے دوسرے علاقوں سےلائےگئےلوگوں کوالیکشن سےقبل عارضی ڈومیسائیل اور ووٹ ڈالنے کے حقوق بھی دئیے گئے،بی جے پی حکومت نے لیفٹیننٹ گورنر کے اختیارات میں نمایاں اضافہ کیا۔ لیفٹیننٹ گورنر کے اختیارات میں اضافہ ایک انتہائی غیر جمہوری اقدام ہے جس نے غیر یقینی اور عدم اعتماد کی فضا پیدا کی ہے اس الیکشن میں بی جے پی وادی میں 19 نشستوں میں سے ایک بھی جیتنے میں ناکام رہی لیکن جموں کے ہندو اکثریتی اضلاع سے 29 نشستیں حاصل کیں،اس سے خطےمیں ہندو مسلم تقسیم مزید واضح ہو گئی ہے،ان حقائق کی روشنی میں یہ واضح ہو چکاہےکہ مقبوضہ جموں و کشمیر میں ہونے والے الیکشن صرف ایک سیاسی ڈھونگ ہیں۔ بین الاقوامی سیاسی مبصرین نے اپنی رائے کا اظہار کرتے ہوئے کہا کہ""کشمیر الیکشن  بی جے پی کی طرف سے رچایا گئے سیاسی کھیل کے سوا کچھ نہیں تھا ۔ بین الاقوامی سیاسی مبصرین کاکہنا ہےکہ کشمیرالیکشن کے نام پر ھارت کشمیریوں کو اُن کے حقیقی رہنماوں سےمحروم کر بھارتی سیاسی مہروں کے سپردکردیتا ہے،کشمیرالیکشن کی آڑ میں بھارت کشمیر میں کٹھ پتلی حکومت بنا کر  اپنے سیاسی اورعسکری عزائم پایا تکمیل تک پہنچاتا ہے۔ کشمیر الیکشن میں بی جے پی کی واضح ناکامی اس بات کو ظاہر کرتی ہے کہ کشمیری کسی بھی طرح بھارت کے رحم و کرم پر نہیں رہنا چاہتے۔","world"
"586","سلامتی کونسل کا ہنگامی اجلاس، شمالی غزہ کی صورتحال پرغور","https://urdu.samaa.tv/2087323116","فلسطین کی صورتحال پر اقوام متحدہ کی سلامتی کونسل کے ہنگامی اجلاس میں شمالی غزہ کی صورتحال پر غور کیا گیا۔ امریکی مندوب نے اسرائیل سے جبالیہ میں لڑائی فوری روکنے کا مطالبہ کیا۔۔ انہوں نے شمالی غزہ سے انخلا کی خبروں پر گہری تشویش کا اظہار کیا،کہا کہ اسرائیل کو چاہیے کہ نہتے شہریوں کو لڑائی کا حصہ نہ بنائے۔۔ اس کےعلاوہ چینی مندوب نےبھی غزہ میں اسرائیلی سفاکیت کی شدید مذمت کی۔دوسری جانب اسرائیلی فوج کی غزہ میں وحشیانہ بمباری کا سلسلہ جاری ہے، جس کے نتیجے میں گذشتہ 24 گھنٹوں میں مزید 65 فلسطینی شہید ہوگئے۔","world"
"587","ایرانی سرحدی گارڈز کی فائرنگ سے 260 افغان مہاجرین قتل","https://urdu.samaa.tv/2087323115","انسانی حقوق کی ایرانی تنظیم نے دعویٰ کیا ہے ایرانی سرحدی گارڈز  نے فائرنگ کرکے 260 افغان مہاجرین کو قتل کردیا۔ افغان میڈیا نے ایرانی تنظیم کا حوالہ دے کررپورٹ کیا ہے کہ واقعہ اتوار کی رات پیش آیا ۔ 300 سے زائد مہاجرین نے ایرانی سرحد عبور کرنے کی کوشش کی تو ایرانی گارڈز نے گولیاں برسا دیں۔ 60 افراد جان بچاکر بھاگنے میں کامیاب ہوئے ۔ ایرانی حکام نے رپورٹ کو بےبنیاد قرار دے کر واقعے کی تردید کی ہے۔ دوسری جانب افغان حکومت کے ترجمان ذبیح اللہ مجاہد نے کہا ہے کہ افغان حکومت واقعے کی تحقیقات کر رہی ہے۔انہوں نے کہا کہ افغانستان کے حکومتی ادارے اور سفارتی مشنز اس حوالے سے تحقیقات کررہے ہیں۔ چونکہ یہ واقعہ افغانستان کی سرحدوں سے باہر ہونے کی اطلاع ہے، اس لیے دستیاب معلومات غیر تصدیق شدہ ہیں۔ حقائق کی مکمل وضاحت کے بعد کوئی حتمی فیصلہ کیا جائے گا۔","world"
"588","نائیجیریا، آئل ٹینکر میں دھماکا، کم از کم 104 افراد ہلاک","https://urdu.samaa.tv/2087323098","نائیجیریا میں آئل ٹینکر میں دھماکے کے نتیجے میں کم از کم 104 افراد ہلاک ہو گئے۔ برطانوی نشریاتی ادارے کی رپورٹ کے مطابق شمالی نائیجیریا میں ایک آئل ٹینکر میں دھماکا ہوا جس کے بعد وہاں لیک ہونے والا تیل اکھٹا کرنے کے لئے جمع ہونے والے افراد میں سے کم از کم 104 ہلاک ہو گئے اور 100 کے قریب افراد زخمی بھی ہوئے جنہیں طبی امداد کے لئے ہسپتال منتقل کیا گیا ہے۔ پولیس حکام کے مطابق انہوں نے لوگوں کو گاڑی میں پٹرول لینے کے لیے جانے سے روکنے کی پوری کوشش کی لیکن علاقے کو گھیرے میں لینے کے باوجود لوگ وہاں پہنچ گئے۔ انہوں نے کہا کہ یہ حادثہ شمالی ریاست جیگاوا کے ماجیا قصبے میں پیش آیا۔ آئل ٹینکر کانو سے آ رہا تھا اور یوبی ریاست کے نگورو کی طرف جا رہا تھا۔ ٹینکر کا ڈرائیور حادثے میں محفوظ رہا جسے حراست میں لے کر تفتیش کا آغاز کر دیا گیا ہے۔ نائیجیریا میں آئل ٹینکر دھماکے اور ایسے حادثات عام ہیں ، اکثر سڑکوں کی خراب حالت اور خراب گاڑیوں کی وجہ سے ہوتے ہیں۔","world"
"589","گُرپتونت سنگھ پنوں کے قتل کی ناکام سازش کے معاملے پر بھارتی حکام امریکا روانہ","https://urdu.samaa.tv/2087323082","گُرپتونت سنگھ پنوں کے قتل کی ناکام سازش کے معاملے پر بھارتی حکام امریکا روانہ ہوگئے۔ موجودہ بھارتی حکومت ریاستی سطح پرانتہا پسندانہ پالیسیوں کا پرچارکرتی ہوئی نظر آتی ہےمودی سرکار کےہندوتوا نظریات سمندر پار بیٹھے سکھوں کو بھی نگلنے لگے۔ سکھ رہنما اب بھارت کے ساتھ ساتھ کینیڈا اورامریکا میں بھی خود کو غیر محفوظ سمجھتے ہیں،بھارت انٹرنیشنل قوانین کی دھجیاں اُڑاتے ہوئے کئی سکھ رہنماؤں کو ماورائے عدالت قتل کر چکا ہے۔ حال ہی میں ایک انٹر نیشنل رپورٹ کے مطابق""کینیڈا نے بھارتی سفیر کے سا تھ ساتھ سفارتی عملے کو بھی ملک چھوڑنے کے احکامات جاری کیے ہیں""۔ کینیڈا کےوزیراعظم جسٹن ٹروڈو نےسکھ رہنما ہرپریت سنگھ نجر اوردیگر رہنماؤں کےقتل میں براہ راست بھارتی خفیہ ایجنسی کے ملوث ہونے کے ثبوت پیش کیے۔ کینیڈا کےبعد امریکی حکومت نے بھی بھارتی سرکاری اہلکار پر علیحدگی پسند رہنما گرپتونت سنگھ پنو کےقتل کی کوشش میں ملوث ہونے کے ثبوت پیش کیے ہیں۔ امریکی محکمہ خارجہ کا کہنا ہے کہ""نکھل گپتا کو ایک بھارتی سرکاری اہلکار نے نیو یارک میں گرپتونت سنگھ پنو کو قتل کرنے کے لیے بھرتی کیا تھا۔ گپتا کےساتھ یہ وعدہ کیا گیا تھا کہ اگر وہ قتل کی سازش کو انجام دیتا ہے تو اس کے بھارت میں موجود مجرمانہ مقدمات ختم کر دیے جائیں گے،امریکی قانون نافذ کرنے والے اداروں نے اس منصوبے کو ناکام بنا دیا اور گپتا کو پراگ سے گرفتار کر کے اسے امریکہ منتقل کیا،بھارتی حکومت نے شروع میں سرکاری اہلکار کے ملوث ہونے سے انکار کیا تھا۔ اب تحقیقاتی کمیٹی کا قیام اس بات کو ظاہر کرتا ہے کہ بھارتی سرکاری اہلکار اس سازش کے اصل سرغنہ تھے،بھارت میں اس وقت افراتفری کا عالم ہے جہاں اقلیتیں اپنے مستقبل کے حوالے سے سخت پریشان ہیں۔ بھارت اپنی اس قسم کی فسطائیت کےباعث اپنےدوست ممالک سےاپنےروابط داو پرلگا رہا ہے،امریکی تحقیقاتی ادارےکوچاہیےکہ ریاستی اور بین الاقوامی قوانین کی سنگینی کوسامنے رکھ کربھارت جیسی شدت پسند ریاست کو منہ توڑ جواب دے۔","world"
"590","ترکیہ اور شام میں زلزلے کے شدید جھٹکے، شدت 6.3 ریکارڈ","https://urdu.samaa.tv/2087323069","ترکیہ اور شام میں زلزلے کے شدید جھٹکے محسوس کیے گئے ہیں، جن کی شدت 6.3 ریکارڈ کی گئی ہے۔ ترک میڈیا کے مطابق زلزلہ پیما مرکز نے بتایا کہ ترکیہ کے مشرقی علاقوں میں 6.3 شدت کا زلزلہ محسوس کیا گیا ہے۔ زلزلہ پیما مرکز کا مزید کہنا تھا کہ زلزلے کی گہرائی 9کلومیٹر ریکارڈ کی گئی، زلزلے کے جھٹکے شام کے مشرقی علاقوں میں بھی محسوس کیے گئے۔ تاہم اب تک کسی جانی یا مالی نقصان کی اطلاع نہیں ہے۔","world"
"591","عمرعبداللّٰہ نے مقبوضہ کشمیر کے وزیرِاعلیٰ کا حلف اٹھا لیا","https://urdu.samaa.tv/2087323062","عمر عبداللّٰہ نے مقبوضہ کشمیر کے وزیرِاعلیٰ کے عہدے کا حلف اٹھا لیا۔ بھارتی میڈیا کےمطابق ریاستی انتخابات میں کانگریس اور نیشنل کانفرنس کا اتحاد کامیاب ہوا تھا۔ لیفٹننٹ گورنر منوج سنہا نے عمر عبداللّٰہ سے عہدے کا حلف لیا۔ حلف برداری کی تقریب شیر کشمیر انٹرنیشنل کنونشن سینٹر میں ہوئی۔ عمر عبداللّٰہ نے دوسری مرتبہ مقبوضہ کشمیر کے وزیرِ اعلیٰ کا عہدہ سنبھالا ہے۔ اس سے قبل وہ 2009ء سے 2014ء تک کانگریس کے اتحاد سے وزیرِ اعلیٰ رہ چکے ہیں","world"
"592","مودی  کے بھارت میں مسلمانوں کا معاشی استحصال: خوف اور نفرت کا نیا دور","https://urdu.samaa.tv/2087323007","مودی سرکار کےتیسری بار اقتدارمیں آنے کے بعد اقلیتوں کو اکثریتی ہندو تنظیموں کے ہاتھوں دھمکی، ہراساں کیے جانے اور تشدد کے بڑھتے واقعات کا سامنا روز کا معمول بن گیا ہے۔ حال ہی میں صحت اورحفاظت کےقواعدیقینی بنانےکی آڑمیں مسلم مخالف پالیسی اترپردیش اور ہماچل پردیش میں متعارف کرائی گئی،اس مسلم مخالف امتیازی پالیسی میں ریستورانوں پر یہ لازمی قرار دیا گیا ہےکہ وہ اپنےتمام ملازمین کے نام عوامی طور پرظاہر کریں۔ یہ پالیسی پہلےہندتوا کےپرچاری اتر پردیش کےوزیراعلیٰ یوگی آدتیہ ناتھ  نےمتعارف کرائی تھی جو کہ بعدمیں ہماچل پردیش میں بھی لاگو ہوچکا ہے،مقامی لوگوں اورکارکنوں کا دعویٰ ہےکہ نئے قوانین دراصل مسلمان کارکنوں اور اداروں پر تعصب اور نفرت کی آڑ میں سازش کے تحت حملہ ہیں۔ مسلم کاروباری مالکان کو تشویش ہےکہ یہ پالیسی سخت گیر ہندوگروپوں جیسے بجرنگ دل کی جانب سےٹارگٹڈ حملوں یا اقتصادی بائیکاٹ کا دروازہ کھولے گی،جس سے ان کے کاروبارکو شدید مندی کا خطرہ ہے،ہندوستان میں پچھلےپانچ سالوں میں مسلمان دوکانداروں  کے خلاف واقعات میں اضافہ دیکھا گیا ہے۔ گزشتہ مہینےبجرنگ دل کےایک ریاستی رہنماکی ایک ویڈیومنظرعام پرآئی ہے،ویڈیومیں بجرنگ دل کا رہنما، حاضرین سے یہ عہد کرنےکامطالبہ کررہا ہےکہ وہ کسی مسلمان دکاندارسے سامان نہیں خریدیں گے۔ نیا لاگوکردہ قانون بی جےپی کی جانب سےمسلم مخالف ایجنڈے کا حصہ ہے،جو معاشرے میں خوف اور تقسیم پھیلانےکی کوشش کر رہی ہے۔ اترپردیش کےکاروباری مالکان نےبتایا کہ نئےقوانین کے نتیجےمیں انہوں نےمسلم عملے کو برطرف کر دیا ہے،کیونکہ انہیں ڈر ہےکہ وہ ہندوتوا کے حامیوں کا آسان نشانہ بن جائیں گے۔ دیگر مسلم زیرِکنٹرول کاروباروں نےانکشاف کیا کہ انہیں اس ظالمانہ پالیسی کے باعث شدید ہراساں کیا جا رہا ہے،اور بعض تو اپنا کاروبار بند کرنے پرمجبور ہو رہے ہیں۔ اتر پردیش کے شہرمظفرنگر میں ایک ریسٹورنٹ کےمسلمان مالک،رفیق نے کہامجھے اپنے مسلمان عملے کو برطرف کرنا پڑا کیونکہ اس حکم کےبعدمیں ان کی حفاظت کے لیے بےحد فکر مند تھا۔ ""یہ امتیازی پالیسی  ایک خطرناک سازش ہے جو مسلمانوں کو اقتصادی طور پر مفلوج کرنے اور نفرت کی بنیاد پر تقسیم کرنے کی کوشش کر رہی ہے۔ ادریس احمد جو سات سال تک  ایک ہندو ریستوران میں باورچی کے طور پر کام کرتے تھے،کونوکری سے برطرف کردیا گیا ہے،میں اپنے خاندان کی کفالت کے لیے یہ نوکری کرتا تھا اورمیں نے محض اپنے مذہب کی وجہ سے یہ نوکری کھو دی۔آخر کب تک مودی سرکار مسلمانوں کو امتیازی پالیسیوں کا شکار بناتی رہے گی؟","world"
"593","کینیڈا سے بھارتی ہائی کمشنر سمیت 6 سفارتی اہلکار ملک بدر","https://urdu.samaa.tv/2087322993","کینیڈا نے بھارتی ہائی کمشنر سنجےکمار ورما سمیت 6 سفارتی اہلکاروں کو ملک بدرکردیا۔ اقدام کینیڈا میں پرتشدد بھارتی سرگرمیوں سے متعلق نئی تفصیلات سامنے آنے کے بعد اٹھایا گیا۔ کینیڈا پولیس کو سکھ رہنما ہردیپ سنگھ نجر کے قتل میں اہلکاروں کے ملوث ہونے کے شواہد مل گئے۔ کینیڈا پہلے بھی بھارت کو علیحدگی پسند سکھوں کو نشانہ بنانے پر انتباہ کرچکا ہے۔ بھارتی ہائی کمشنر اور سفارتکار ہردیپ سنگھ نجر قتل کیس میں ملوث قرارپائےگئے۔ کینیڈین حکومت نے بھارتی ہائی کمشنر سنجے کمار ورما سمیت 6 سفارتکاروں کوملک بدرکردیا۔ بے دخلی کی اطلاع پر بھارت نے انھیں واپس نئی دلی بلوالیا۔ کینیڈین پولیس کے کا کہنا ہے کہ ہردیپ سنگھ نجر کے قتل میں بھارتی حکومت کے ملوث ہونے کے واضح ثبوت موجود ہیں، کینیڈاکی حکومت نے گزشتہ ہفتے نئےشواہد سے متعلق بھارت کو آگاہ بھی کردیاتھا۔ مودی سرکار نے الزامات کا کوئی جواب نہیں دیا۔ بے دخلی کی اطلاع پر اپنے سفارتکاروں کو واپس بلا لیا۔ الٹا چور کوتوال کا ڈانٹے کے مصداق بھارت نے بھی 6 کینیڈین سفارتکاروں کو ملک چھوڑنے کی وارننگ دے دی۔","world"
"594","مقبوضہ جموں و کشمیر میں نئی حکومت کی راہ ہموار","https://urdu.samaa.tv/2087322982","آخر کار پانچ سا ل کے بعد مقبوضہ جموں و کشمیر میں بھارت کی منتخب کر دہ صدر راج اختتام کو پہنچ گیاہے جس کے بعد نئی حکومت کے قیام کی راہ ہمور ہو گئی ہے ۔ تفصیلات کے مطابق نیشنل کانفرنس کے رہنما عمر عبداللہ کو مقبوضہ جموں و کشمیر کے نئے وزیر اعلیٰ بن گئے ہیں اور اسمبلی کا پہلا اجلاس 16 اکتوبر 2024 کو منعقد ہونے جا رہا ہے۔ انتخابات کے نتائج نیشنل کانفرنس نے حالیہ اسمبلی انتخابات میں 42 نشستیں حاصل کیں، جبکہ اس کے اتحادی، کانگریس نے چھ اور کمیونسٹ پارٹی آف انڈیا (CPM) نے ایک نشست حاصل کی۔نیشنل کانفرنس کی قیادت میں قائم اتحاد کو پانچ آزاد امیدواروں اور ایک عام آدمی پارٹی کے رکن کی حمایت حاصل ہے، جس سے اتحاد کی کل نشستوں کی تعداد 55 ہوگئی ہے۔ لیفٹیننٹ گورنر کی نامزدگیاں باقی لیفٹیننٹ گورنر نے ابھی تک اسمبلی کے پانچ اضافی ممبران کو نامزد نہیں کیا۔ قیاس کیا جا رہا ہے کہ ان کی نامزدگیاں ممکنہ طور پر مرکزی بی جے پی حکومت کے موقف کے ساتھ ہم آہنگ ہوں گی۔منتخب نمائندوں کو اب مقامی حکومتی امور پر زیادہ کنٹرول حاصل ہو گیا ہے، جس سے مرکزی حکومت کی براہ راست مداخلت میں کمی آئے گی۔ قانون ساز اسمبلی اب دوبارہ جمع ہو سکتی ہے تاکہ مقبوضہ جموں و کشمیر  کے مخصوص قوانین پر بحث اور انہیں منظور کیا جا سکے۔اگرچہ اسمبلی مالیاتی معاملات پر ووٹنگ کر سکتی ہے، لیکن تمام گرانٹس اور مالیاتی منظوری کے لیے لیفٹیننٹ گورنر کی منظوری ضروری ہوگی۔لیفٹیننٹ گورنر کے پاس پولیس، امن و امان اور زمین کے انتظام جیسے اہم شعبوں پر مکمل اختیار برقرار رہے گا۔","world"
"595","بھارتی سیاستدان باباصدیقی کو قتل کرنے والے حملہ آوروں کا تہلکہ خیز انکشاف","https://urdu.samaa.tv/2087322965","بھارتی سیاستدان اور سابق رکن پارلیمنٹ بابا صدیقی کو قتل کرنے والے حملہ آوروں کا کہنا ہے کہ بابا صدیقی کے ساتھ ان کے بیٹے کو بھی مارنے کا کانٹریکٹ دیا گیا تھا۔ تفصیلات کے مطابق ملزمان نے پولیس کو تفتیش کے دوران بتایا کہ حملے کے ماسٹر مائنڈ نے حکم دیا تھا کہ اگر دونوں باپ بیٹا ایک ساتھ نہ ملیں تو جو بھی ملے اسے قتل کردیا جائے۔ تینوں ملزمان کئی ماہ سے بابا صدیقی اور ان کے بیٹے ذیشان صدیقی کے روز مرہ معمولات کی نگرانی کر رہے تھے۔ ملزمان کا دعویٰ ہے کہ وہ حملے کے ماسٹر مائنڈ کو نہیں جانتے۔ دوسری جانب پولیس کا مزید کہنا ہے کہ  تحقیقات میں مزید انکشاف ہوا ہے کہ بابا صدیقی کے قاتلوں نے ان کی حفاظت پر مامور پولیس اہلکار کی آنکھوں میں مرچیں پھینک کر بابا صدیقی تک رسائی حاصل کی تھی۔ تینوں حملہ آور 23 سالہ گرمل بلجیت سنگھ ، 19 سالہ دھرم راج کشیپ اورشیوکمار گوتم نے بابا صدیقی کو قتل کیا۔ گرمل بلیجت اور راج کشیب کو گرفتار کرلیا گیا ہے جبکہ تیسرے ملزم کی تلاش جاری ہے۔ تین بار رکن پارلیمنٹ رہنے والے 66 سالہ بابا صدیقی کو ہفتے کے روز ان کے بیٹے کے دفتر سے باہر نکلتے ہوئے فائرنگ کر کے قتل کردیا گیا تھا۔ بابا صدیقی بالی ووڈ اسٹارز سے دوستیوں اور ان کو دی جانے والی پارٹیز کے حوالے سے شہرت  رکھتے تھے۔بالی ووڈ اسٹار سلمان خان کو دھمکیاں دینے والے لارنس بشنوئی گروپ نے بابا صدیقی کے قتل کی ذمہ داری قبول کی ہے۔","world"
"596","افغان مہاجرین کی جرمنی میں موجودگی ملکی سلامتی کے لیے خطرہ","https://urdu.samaa.tv/2087322941","طالبان کے اقتدار پر قابض ہونے کے بعد سے افغانستان خطےمیں دہشتگردی اور بدامنی   پھیلانے کا مرکز بن چکا ہے۔ ہجرت کرنےوالے افغان باشندوں کی اکثریت غیر قانونی سرگرمیوں،سمگلنگ اور دہشتگردانہ کارروائیوں میں ملوث ہیں،حال ہی میں افغان مہاجرین کی بڑھتی ہوئی غیرقانونی سرگرمیوں کے پیش نظر جرمن حکام نےانتباہ جاری کر دیا۔ جرمنی کی وزیرداخلہ نینسی فیسر نےپارلیمانی اجلاس میں کہاکہ""مجرمانہ کاروائیوں میں ملوث افغان مہاجرین کی واپسی کا منصوبہ جاری رکھیں گے اورمزید افراد کو ملک بدر کریں گے۔ وزیرداخلہ کاکہنا ہےکہ افغان مہاجرین کی غیرقانونی سرگرمیاں اندرونی سیکیورٹی اور ملکی سالمیت کےلیےخطرہ بن رہی ہیں،جرمن حکومت نےافغانستان سے تعلق رکھنے والے 28 مجرموں کو واپس بھیج دیا ہے،جرمنی میں حملے کےبعد جرمن حکام کی جانب سے افغان باشندوں کی بےدخلی شدت اختیارکرچکی ہے،جرمنی اور روس میں دہشتگردحملوں کےبعد عالمی سطح پرافغان شہریوں کے متعلق خدشات ظاہر کیے جا رہے ہیں۔ بین الاقوامی میڈیا رپورٹس کےمطابق افغان مہاجرین کی بڑی تعداد دیگر ممالک میں منشیات کی اسمگلنگ اور دیگر جرائم میں سرگرم ہیں،اس سے قبل پاکستان،ایران اور آسٹریا نے بھی اپنی سرزمین پر پنپنےوالی دہشتگردی کے خطرات کے پیش نظر غیر قانونی طور پر رہائش پذیر افغان باشندوں کے انخلاء کا فیصلہ کیا۔ آخر کب تک افغان طالبان دیگر ممالک میں دہشتگردی کو فروغ دیں گے","world"
"597","ایران ہر قسم کی صورتحال سے نمٹنے کیلئے تیار ہے، عباس عراقچی","https://urdu.samaa.tv/2087322918","ایرانی وزیر خارجہ عباس عراقچی کا کہنا ہے کہ ایران ہر قسم کی صورتحال سے نمٹنے کیلئے تیار ہے۔ بغداد میں نیوز کانفرنس کے دوران ایرانی وزیرخارجہ عباس عراقچی کا کہنا تھا کہ اسرائیل کے علاوہ کوئی بھی ملک خطے میں جنگ نہیں چاہتا، مشرق وسطیٰ کو سنگین چیلنجز کا سامنا ہے۔ ایرانی وزیر خارجہ کا کہنا تھا کہ امریکا اسرائیل کو ہتھیار فراہم کرنے خطے کی سلامتی خطرے میں ڈال رہا ہے۔ عباس عراقچی کا کہنا تھا کہ غزہ اور لبنان کے خلاف صیہونی جارحیت بند ہونی چاہیے، ہم امن اور جنگ بندی کے حصول کے لیے کوشاں ہیں، تنازعات کے بڑھنے سے خطے میں وسیع جنگ شروع ہوسکتی ہے۔ ان کا مزید کہنا تھا کہ خطے کو وسیع جنگ سے بچانے کیلئے ایران نے بے پناہ کوششیں کیں۔","world"
"598","گریٹ لینڈ قبضہ، مقبوضہ کشمیر میں لوگوں کو بے اختیار کرنے کا خوفناک منصوبہ","https://urdu.samaa.tv/2087322902","مقبوضہ جموں و کشمیر میں قابض بھارتی سرکاری کی جانب سے لوگوں کو بے اختیار کرنے کا خوفناک منصوبہ سامنے آیا ہے۔ بھارت کی زمینوں پر جبری قبضے کی کوششیں کشمیریوں کی معاشی حالت کو مزید خراب کر رہی ہیں۔ بھارتی حکومت کی جانب سے کشمیریوں کو بے دخل کرنے کی سازشیں بے نقاب ہوگئی۔ کشمیر میں زمینوں کا بے دریغ استعمال، بھارت کا  کشمیریوں کا اقتصادی استحصال کا منصوبہ ہے۔ اقوام متحدہ کی قرار دادوں کی خلاف ورزی کرتے ہوئے بھارت کشمیریوں کے حقوق پامال کر رہا ہے۔ سیاسی انتقام کے نام پر بھارتی فورسز کا کشمیری رہنماؤں پر کریک ڈاؤن جاری ہے،5  اگست 2019 سے کشمیریوں کے اثاثوں پر بھارتی حکومت کا قبضہ، ان کی آزادی کی راہ میں رکاوٹ ہے۔ بھارت نے کشمیریوں کے حق خود ارادیت کو دبانے کے لیے غیر قانونی اقدامات کیے۔ کشمیر میں انسانی حقوق کی سنگین خلاف ورزیاں: بھارت کی جانب سے عالمی قوانین کی دھجیاں اڑائی جارہی ہیں۔ کشمیر میں بھارتی فوج کی طرف سے انسانی حقوق کی خلاف ورزیاں بڑھ رہی ہیں، آزادی کے حامی کشمیریوں کے خلاف بھارتی ریاستی دہشت گردی کا سلسلہ جاری ہے، بھارت کی جبری بے دخلی کی پالیسیوں نے کشمیریوں کی زندگیوں کو متاثر کیا۔ کشمیریوں کے خلاف بھارتی حکومت کی منظم مہم تسلسل سے جاری ہے مگر اقوام متحدہ سمیت عالمی برادری خاموش ہے، بھارتی مسلسل اقوام متحدہ کی قراردادوں کی خلاف ورزی کررہا ہے، بھارت کی جانب سے کشمیریوں کے حقوق کی خلاف ورزیوں کے خلاف عالمی احتجاج بڑھتا جا رہا ہے۔ کشمیر میں بھارتی مظالم کی تحقیقات کے لیے عالمی اداروں کی مداخلت کا وقت آگیا۔","world"
"599","غیرذمہ دار ملک بھارت کا ایٹمی پروگرام عالمی امن کےلیے سنگین خطرہ","https://urdu.samaa.tv/2087322865","غیرذمہ دار ملک بھارت کا ایٹمی پروگرام عالمی امن کے لیے سنگین خطرہ بن گیا۔ بھارتی بحری جہاز آئی این ایس اریہنت میں سمندری پانی کے داخلے سے عالمی سطح پر بھارتی دفاعی صلاحیتوں پر سوالات اٹھ گئے۔ بھارت کی بحری افواج کے حفاظتی پروٹوکولز کی خلاف ورزی پر بھارت کو بین الاقوامی سطح پر شرمندگی کا سامنا کرنا پڑا۔ برہموس میزائل کی غلط فائرنگ، دفاعی ناکامی کا منہ بولتا ثبوت ہے جبکہ آئی این ایس اریگھاٹ میں 3 سال کی تاخیر بھارت کی فوجی منصوبہ بندی میں کمی کی عکاسی ہے۔ تیجس طیارے میں ڈیزائن کی خامیاں، بھارتی فوجی ٹیکنالوجی کی ناقص حالت کی نشاندہی کرتی ہے۔ بھارت میں غربت کی شرح 140 ملین ہونے کے باجود دفاعی منصوبوں پر اربوں خرچ ہونے کی جارہی ہے۔ جوہری ٹیکنالوجی میں غیر معیاری مواد کا استعمال، ماحولیاتی نقصان کا خدشہ ہے۔ ڈرون حادثات، جدید چینی اینٹی ڈرون سسٹمز کی ناکامی سے بھارت کی دفاعی افواج کی ساکھ شدید متاثر ہوئی ہے۔ بھارت کی دفاعی منصوبہ بندی میں مستقل ناکامیاں، عالمی سطح پر تشویش بڑھ رہی ہے، بھارتی حکومت کی دفاعی پالیسیوں پر سوالات، ناکامیوں کا سامنا۔ ماہرین کا کہنا ہے کہ بھارت کی جوہری صلاحیتیں عالمی سلامتی کے لیے خطرہ ہے، آئی این ایس اریہنت کی ناکامی، بھارتی بحریہ کی مہارت پر سوال اٹھاتا ہے، نقصان دہ جوہری ٹیکنالوجی کا استعمال، جنوبی ایشیا کی سمندری زندگی کو خطرہ ہے۔ سمندری آلودگی اور جوہری خطرات کے پیش نظر پاکستان نے عالمی فورمز پر آواز بلند کرنے کا فیصلہ کرلیا، پاکستان کا مؤقف ہے کہ بھارت کے جوہری خطرات پر اقوام متحدہ میں بحث کرائی جائے۔","world"
"600","چیمپئنز ٹرافی، آئی سی سی نے 29 نومبر کو میٹنگ بلا لی","https://urdu.samaa.tv/2087325316","انٹرنیشنل کرکٹ کونسل نے چیمپئنز ٹرافی کے معاملے پر بورڈ میٹنگ 29 نومبر کو طلب کر لی ہے ۔ تفصیلات کے مطابق آئی سی سی کی جانب سے بورڈ میٹنگ 29 نومبر کو ہونے کی تصدیق کر دی گئی ہے اور اس حوالے سے متعلقہ کرکٹ بورڈ کو آگاہ بھی کر دیاہے ، بورڈ میٹنگ ورچوئل ہو گی  جس کا ایجنڈا چیمپئنز ٹرافی ہو گا۔ ذرائع کے مطابق آئی سی سی بورڈ میٹنگ میں چیمپئینز ٹرافی کے مستقبل اور  بھارت کا پاکستان نہ آنے سے متعلق بھی بات ہوگی۔ میٹنگ میں   بھارت کے پاکستان نہ آنے پر کیا اقدامات ہونگے  اس حوالے سے بھی تفصیلی بات چیت ہو گی ۔ پاکستان کرکٹ بورڈ کی جانب سے آئی سی سی بورڈ میٹنگ میں سخت موقف اپنانے کا فیصلہ کیا گیا ہے ،  پاکستان آئی سی سی سے بھارت نہ آنے کا جواب مانگے گا،  بھارت نے تاحال آئی سی سی کو تحریری جواب جمع نہیں کروایا۔ یاد  رہے کہ بھارت کے انکار اور پاکستان کی جانب سے ہائبرڈ ماڈل قبول کرنے سے انکار کے باعث چیمپئنز ٹرافی کا شیڈول تاخیر کا شکار ہو گیاہے جس سے براڈ کاسٹرز بھی کافی پریشان دکھائی دے رہے ہیں ۔","sports"
"601","دوسرا ون ڈے، پاکستان نے زمبابوے کو 10 وکٹوں سے شکست دیدی","https://urdu.samaa.tv/2087325305","پاکستان نے زمبابوے کو دوسرے ون ڈے میں 10 وکٹوں سے شکست دے دی۔ بلاوایو میں کھیلے گئے دوسرے ون ڈے میں زمبابوے نے پاکستان کے خلاف ٹاس جیت کر پہلے بیٹنگ کرنے کا فیصلہ کیا اور پوری ٹیم 33 ویں اوور میں 145رنز پرڈھیر ہوگئی۔ زمبابوے کی جانب سے ڈیون میئرز نے 33 اور شان ولیمز نے 31 رنز اسکور کیے جبکہ پاکستان کی جانب سے ابرار احمد نے اپنے ون ڈے ڈیبیو پر 4 وکٹیں حاصل کیں۔ سلمان آغا نے 3، فیصل اکرم اورصائم ایوب نے ایک، ایک وکٹ حاصل کی۔ جواب میں قومی ٹیم نے 146 رنز کا ہدف بغیر کسی نقصان کے 19 ویں اوور میں حاصل کرلیا۔ پاکستان کی جانب سے صائم ایوب نے شاندار بیٹنگ کا مظاہرہ کرتے ہوئے 53 گیندوں پر اپنی سنچری مکمل کی اور ناقابل شکست  113 رنز کی اننگ کھیلی جبکہ عبداللہ شفیق نے 32 رنز بنائے اور وہ بھی ناٹ آؤٹ رہے۔ یاد رہے کہ دونوں ٹیموں کے درمیان تین میچوں کی سیریز 1-1 سے برابر ہوگئی ہے۔","sports"
"602","دوسرا ون ڈے ، پاکستان نے 11 رکنی ٹیم کا اعلان کر دیا","https://urdu.samaa.tv/2087325262","پاکستان نے زمبابوے کے خلاف دوسرے ون ڈے میچ کیلئے پلیئنگ الیون کا اعلان کر دیاہے ۔ تفصیلات کے مطابق دوسرے ون ڈے میچ کیلئے قومی ٹیم کے گیارہ رکنی سکواڈ میں طیب طاہر اور ابرار احمد کو ٹیم میں شامل کیا گیاہے جبکہ حسیب اللہ اور محمد حسنین کو ڈراپ کیا گیاہے ۔ قومی ٹیم کے گیارہ رکنی سکواڈ میں صائم ایوب، عبداللہ شفیق، کامران غلام ، محمد رضوان، سلمان علی آغا، طیب طاہر، محمد عرفان خان، عامر جمال، حارث روف، فیصل اکرم اور ابرار احمد شامل ہیں۔ یاد رہے کہ پاکستان کو زمبابوے کے ہاتھوں پہلے ون ڈے میچ میں ڈک ورتھ لوئس میتھڈ کے تحت شکست کا سامنا کرنا پڑا تھا ، پاکستان 206 رنز کے ہدف کے تعاقب میں 6 وکٹوں کے نقصان پر 60 رنز بنانے میں کامیا ب ہوا جس کے بعد بارش ہو گئی اور میچ کا فیصلہ ڈی ایل میتھڈ کے تحت کیا گیا ۔","sports"
"603","ٹی 20 کرکٹ میں انوکھا ریکارڈ، پوری ٹیم صرف 7 رنز پر ڈھیر","https://urdu.samaa.tv/2087325231","آئیوری کوسٹ کی ٹیم ٹی 20 فارمیٹ کی تاریخ کے کم ترین اسکور 7 رنز پر ڈھیر ہوگئی۔ آئی سی سی ٹی 20 ورلڈکپ کوالیفائر میں مغربی افریقا کے ملک آئیوری کوسٹ کی ٹیم نے لاگوس میں نائیجیریا کے خلاف کھیلے جانے والے ٹی 20 انٹرنیشنل میں سب سے کم اسکور کا نیا ریکارڈ بنایا۔ ورلڈکپ کوالیفائر میچ میں نائیجیریا نے پہلے کھیلتے ہوئے 4 وکٹوں پر 271 رنز بنائے جس کے جواب میں آئیوری کوسٹ 7 رنز پر ڈھیر ہوگئی اور 7 بیٹرز کھاتہ بھی نہ کھول پائے۔ میچ میں آئیوری کوسٹ کو 264 رنز کے بڑے مارجن سے شکست کا سامنا کرنا پڑا۔","sports"
"604","بھارت نے پرتھ ٹیسٹ میں آسٹریلیا کو 295 رنز سے شکست دیدی","https://urdu.samaa.tv/2087325225","بھارت نے پرتھ ٹیسٹ میں آسٹریلیا کو 295 رنز سے شکست دے دی۔ آسٹریلیا اور بھارت کی ٹیمیں پہلے ٹیسٹ میں پرتھ میں مدمقابل تھیں جہاں مہمان ٹیم نے کینگروز کو جیت کے لئے 534 رنز کا ہدف دیا تھا۔ جواب میں آسٹریلیا 534 رنز کے تعاقب میں 238 رنز پر آؤٹ ہوگئی اور 295 رنز سے شکست کا سامنا کرنا پڑا۔ اس سے قبل پہلی اننگ میں بھارتی ٹیم 150 رنز بنا کر آؤٹ ہو گئی تھی جبکہ آسٹریلوی ٹیم محض 104 رنز ہی بناسکی تھی اور بعدازاں بھارت نے دوسری اننگ 487 رنز پر ڈکلیئر کی تھی۔ بھارت کو پانچ میچوں کی سیریز میں 0-1 کی برتری حاصل ہوگئی ہے۔ بھارت کی جانب سے جسپریت بمرا اور محمد سراج نے 3، 3 وکٹیں حاصل کیں۔ جسپریت بمراہ پہلی اننگ میں 5 اور دوسری اننگ میں 3 وکٹیں حاصل کرنے پر پلیئر آف دی میچ قرار پائے۔","sports"
"605","چیمپئنز ٹرافی کیلئے کوئی ہنگامی میٹنگ نہیں بلائی، آئی سی سی","https://urdu.samaa.tv/2087325203","چیمپئنز ٹرافی کیلئے کوئی ہنگامی میٹنگ نہیں بلائی۔ بھارتی میڈیا کے دعوے کی آئی سی سی ذرائع نے تردید کردی۔ انڈین چینلز نے کہا تھا آئی سی سی نے ہنگامی بورڈ میٹنگ منگل کو طلب کی ہے۔ جس میں چیمپئنز ٹرافی کے شیڈول اور بھارت کے انکار کا معاملہ زیربحث آئے گا۔ پاکستان کرکٹ بورڈ پہلے ہی میٹنگ کی خبروں کو مسترد کرچکا ہے۔ ترجمان پی سی بی نے کہا تھا کہ آئی سی سی چیمپئنز ٹرافی آئندہ سال 19 فروری سے 9 مارچ تک پاکستان میں شیڈول ہے۔ واضح رہے کہ آئی سی سی ون ڈے ورلڈکپ 1996 اور 2008 کے ایشیا کپ کے بعد پاکستان کو ایک عرصے بعد پہلی بار چیمپئنز ٹرافی 2025 کی صورت میں آئی سی سی کے کسی بڑے ایونٹ کی میزبانی ملی ہے، جس کے تمام میچز اگلے سال 19 فروری سے 19 مارچ تک پاکستان کے تین بڑے شہروں کراچی، لاہور اور راولپنڈی میں کھیلے جائیں گے۔ بھارتی کرکٹ بورڈ ( بی سی سی آئی) اپنی حکومت کی جانب سے دورہ پاکستان کی اجازت نہ ملنے پر پاکستان آمد سے انکار کرتے ہوئے اپنے میچز نیوٹرل وینیو پر منتقل کرنے کی تجویز پیش کرچکا ہے تاہم پاکستان کرکٹ بورڈ نیوٹرل وینیو پر کھیلنے سے انکاری اور بھارت کے بغیر ٹورنامنٹ کرانے پر مُصر ہے۔ بھارت نے ایشیا کپ 2008 کے بعد سے پاکستان میں کوئی میچ نہیں کھیلا، جبکہ 13-2012 میں پاکستان کے دورہ بھارت کے بعد سے دونوں ممالک کے درمیان کوئی دو طرفہ سیریز بھی نہیں کھیلی گئی ہے۔ گزشتہ سال بھی ایشیا کپ کی میزبانی پاکستان کو ملی تھی لیکن بھارت نے پاکستان آنے سے صاف انکار کردیا تھا جس کے بعد ہائبرڈ ماڈل کے تحت بھارت کے تمام میچز سری لنکا میں شیڈول کیے گئے تھے، جہاں کولمبو میں کھیلے گئے فائنل میں بھارت نے آسانی سے سری لنکا کو شکست دے کر ٹائٹل اپنے نام کرلیا تھا۔","sports"
"606","ویرات کوہلی نے بڑا ریکارڈ بنا ڈالا","https://urdu.samaa.tv/2087325175","بھارت کے سابق کپتان اور سٹار بیٹسمین ویرات کوہلی نے اہم سنگ میل عبور کر لیا۔ تفصیلات کے مطابق ویرات کوہلی نے پروفیشنل کرکٹ میں سنچریوں کی سنچری مکمل کر لی ہے ، بھارتی کرکٹر نے یہ سنگ میل اتوار کو پرتھ ٹیسٹ کی تیسری اننگز میں عبور کیا، وہ 100 سنچریاں بنانے والے دنیا کے 37 ویں پلیئر ہیں۔ بھارت کے بیٹرز میں 100 سنچریاں بنانے والے اس وقت ویرات کوہلی واحد متحرک کرکٹر ہیں۔آخری مرتبہ 100 سنچریوں کا سنگ میل سری لنکا کے کمار سنگاکارا نے 2020 میں عبور کیا تھا۔انگلینڈ کے جیک ہوبز 199 سنچریوں کے ساتھ اس فہرست میں ٹاپ پر ہیں۔ واضح رہے کہ آسٹریلیا اور بھارت کے درمیان پہلا ٹیسٹ میچ پرتھ میں کھیلا جارہا ہے اور آسٹریلیا کو جیت کے لیے 522 رنز درکار ہیں، جب کہ آج کھیل کا تیسرا دن ہے۔","sports"
"607","پہلا ون ڈے ، پاکستان کو شکست، زمبابوے ڈی ایل میتھڈ کے تحت 80 رنز سے کامیاب","https://urdu.samaa.tv/2087325153","پاکستان اور زمبابوے کے درمیان کھیلا گیا پہلا ون ڈے میچ بارش کے باعث متاثر ہوا تاہم بعد ازاں ڈی ایل میتھڈ کے تحت زمبابوے کو 80 رنز سے فاتح قرار دیدیا گیا ۔ تفصیلات کے مطابق پاکستان نے ٹاس جیت کر پہلے فیلڈنگ کا فیصلہ کیا اور میزبان کو بیٹنگ کی دعوت دی جس پر زمبابوے نے قومی ٹیم کو جیت کیلئے 206 رنز کا ہدف دیا لیکن پاکستان نے 21 اوورز میں 6 وکٹوں کے نقصان پر 60 رنز بنائے او ر بارش شروع ہو گئی ۔ بارش شدید ہونے کے باعث میچ کا فیصلہ ڈی ایل میتھڈ کے تحت کیا گیا جس کے مطابق پاکستان کی کارکردگی زمبابوے کے مقابلے میں بہت ہی مایوس کن رہی اور میزبان ٹیم کو 80 رنز سے کامیاب قرار دیدیا گیا ۔ زمبابوین بولرز کے سامنے پاکستانی بیٹرزبری طرح ناکام ہوئے،  صائم ایوب11، عبداللہ شفیق ایک،کامران غلام17رنزبناکرآؤٹ ہوئے جبکہ  حسیب اللہ صفر،سلمان آغا4،عرفان نیازی7رنزبناسکے۔ زمبابوے کے موزاربانی،شون ولیمز اورسکندر رضا نے2-2وکٹیں حاصل کیں۔ اس سے قبل زمبابوے کی ٹیم پہلے کھیل کر205رنزبناکرآؤٹ ہوئی جس میں رچرڈ نگاراوا48اورسکندر رضا39رنزکیساتھ نمایاں رہے۔ پاکستان کی جانب سے فیصل اکرم اور سلمان آغا نے3-3 کھلاڑیوں کوآؤٹ کیا۔","sports"
"608","پاکستان نے زمبابوے کے خلاف پہلے ون ڈے کے لیے پلئینگ الیون کا اعلان کردیا","https://urdu.samaa.tv/2087325151","پاکستان نے زمبابوے کے خلاف پہلے ون ڈے کے لیے پلئینگ الیون کا اعلان کردیا ۔ زمبابوے کےخلاف قومی ٹیم میں کپتان محمد رضوان, صاٸم ایوب,عبدالللہ شفیق اور کامران غلام شامل ہیں ،حسیب الللہ ,سلمان علی آغا,عرفان خان نیازی اور عامر جمال بھی ٹیم کا حصہ ہیں حارث روف محمد حسنین اور فیصل اکرم پلاٸنگ الیون میں شامل ہیں۔ پاکستان اور زمبابوے کے درمیان 3 میچز کی سیریز کا پہلا ایک روزہ میچ آج بلاوائیو میں کھیلا جائے گا۔ ","sports"
"609","نوجوان بھارتی بیٹر تلک ورما نے ٹی 20 میں نئی تاریخ رقم کردی","https://urdu.samaa.tv/2087325136","بھارتی کرکٹ ٹیم کے نوجوان بیٹر تلک ورما نے ٹی 20 فارمیٹ میں نیا عالمی ریکارڈ بنا دیا۔ میڈیا رپورٹس کے مطابق بھارت کے نوجوان بیٹر تلک ورما 3 ٹی 20 میچز میں لگاتار سنچریاں کرنے والے دنیا کے پہلے بیٹر بن گئے ہیں اور انہوں نے یہ تاریخی کارنامہ سید مشتاق علی ٹرافی 2024 میں تیسری سنچری اسکور کر کے سر انجام دیا ہے۔ تلک ورما نے جنوبی افریقا کے خلاف کھیلے جانے والے آخری 2 ٹی 20 میچز میں سنچریاں اسکور کی تھیں اور اس کے بعد سید مشتاق علی ٹرافی کے میچ میں ایک اور سنچری بنا کر تاریخ رقم کی ہے۔ سید مشتاق علی ٹرافی کے میچ میں میگھالیہ کے خلاف کھیلتے ہوئے تلک ورما نے 10 چھکوں اور 14 چوکوں کی مدد سے 67 گیندوں پر 151 رنز کی اننگ کھیلی جبکہ ان کا اسٹرائیک ریٹ 225.37 رہا۔ دوسری جانب تلک ورما ٹی 20 میں اپنے ہم وطن بیٹر شریاس ایئر کا ریکارڈ بھی توڑا ہے۔ تلک ورما T20 میں 150 سے زیادہ اسکور کرنے والے پہلے ہندوستانی کرکٹر بھی بن گئے ہیں۔ یاد رہے کہ 22 سالہ نوجوان کرکٹر نے جنوبی افریقا کے خلاف سنچورین میں 107 رنز اور اس کے بعد جوہانسبرگ میں ناقابل شکست 120 رنز کی اننگز کھیلی تھیں۔","sports"
"610","چیمپیئنزٹرافی کیلئے کمبی نیشن بنانے کی کوشش کررہے ہیں : کپتان محمد رضوان","https://urdu.samaa.tv/2087325131","قومی ٹیم کے کپتان محمد رضوان نے کہاہے کہ  زمبابوے کیخلاف اپنی بہترین کارکردگی دکھانے کی کوشش کرینگے، پاکستان ٹیم نوجوان پر مشتمل ہے، جو ایک چیلنج ہے۔ قومی کرکٹ ٹیم کے کپتان محمد رضوان نے زمبابوے کے خلاف سیریز سے قبل پریس کانفرنس سے خطاب کرتے ہوئے کہا کہ زمبابوے کیخلاف ون ڈے سیریزہمارے لیے اہم ہے، ہمارا مقصد اپنی بینچ اسٹرینتھ  کو جانچنا ہے، ہم آسٹریلیا کے خلاف جیت کا تسلسل جاری رکھنا چاہتے ہیں۔ محمد رضوان  کا کہناتھا کہ  زمبابوے کیخلاف اپنی بہترین کارکردگی دکھانے کی کوشش کرینگے، پاکستان ٹیم نوجوان پر مشتمل ہے، جو ایک چیلنج ہے،  پاکستان کو اس سیریز سے سپراسٹارز ملیں گے،  چیمپیئنزٹرافی کیلئے کمبی نیشن بنانے کی کوشش کررہے ہیں، جب آپ ملک سے باہرکھیلتے ہیں تو پچ اور کنڈیشنز کا پتہ نہیں ہوتا۔ کپتان  محمد رضوان نے کہا کہ بطورپروفیشنل آپ کو تمام چیلنجز کیلئے تیار رہنا ہوتا ہے،  عاقب جاوید ایک عرصے سے کوچنگ کررہے ہیں،  عاقب جاوید کے پاس92 ورلڈکپ کا تجربہ ہے،  عاقب جاوید کی کوچنگ سے ٹیم کو بہت فائدہ ہوگا۔","sports"
"611","شان مسعود لندن کے ایئر پورٹ پر پھنس گئے","https://urdu.samaa.tv/2087325130","قومی ٹیسٹ ٹیم کے کپتان شان مسعود لندن کے گیٹ وک ائیر پورٹ پر پھنس گئے۔ سوشل میڈیا پلیٹ فارم ایکس پر  جاری پیغام میں شان مسعود کا کہناتھا کہ وہ گزشتہ 12 سے زائد گھنٹوں سے لندن کے گیٹ وک ائیرپورٹ پر پھنسے رہے۔ شان مسعود نے  مزید کہا کہ میں سکیورٹی مسائل سے واقف ہوں لیکن گیٹ وک ائیرپورٹ اور برٹش ائیرویز کا رویہ مایوس کن ہے جب کہ میں  اپنے سامان کی چیکنگ یا اپنے سفر کو دوبارہ ترتیب نہیں دے سکتا۔ واضح رہے کہ کپتان شان مسعود  کا گلوبل سپر لیگ ٹی ٹوئنٹی  کیلئے ہیمپشائر کرکٹ سے معاہدہ طے پاچکا ہے۔ ","sports"
"612","چیمپئنز ٹی 20 کپ، پانچوں مینٹورز نے عارضی اسکواڈز کا اعلان کر دیا","https://urdu.samaa.tv/2087325120","چیمپئنز ٹی 20 کپ کے لیے پانچوں مینٹورز نے اپنے عارضی اسکواڈز کا اعلان کر دیا۔ چیمپئنز ٹی ٹوئنٹی کپ 7 سے25  دسمبر تک راولپنڈی میں کھیلا جائے گا جبکہ جنوبی افریقہ کی سیریز کے لیے پاکستان ٹیم کا اعلان ہونے کے بعد چیمپئنز ٹی 20 کپ کے اسکواڈز کو حمتی شکل دی جائے گی۔ عارضی اسکواڈز میں سینٹرل کنٹریکٹڈ کھلاڑی اور زمبابوے کے دورے میں موجود کھلاڑی شامل نہیں کیے گئے ہیں۔ اے بی ایل اسٹالیئنز کے مینٹور شعیب ملک ہیں اور سکواڈ میں عبدالفصیح، احمد صفی عبداللہ، اعظم خان، حسین طلعت، محمد عامر خان، محمد حارث، محمد محسن، معاذ صداقت، مہران ممتاز، ناصر نواز، شعیب ملک، طاہر حسین، عبید شاہ، یاسر خان اور زمان خان شامل ہیں۔ اینگرو ڈولفنز کے مینٹور سرفراز احمد کے مطابق آصف علی، فہیم اشرف، احسان اللہ، خبیب خلیل، کاشف علی، مرزا طاہر بیگ، محمد اخلاق، محمد غازی غوری، سلمان آفریدی، سلمان ارشاد، شایان شیخ اور عمر امین کو اسکواڈ میں شامل کیا گیا۔ لیک سٹی پینتھرز کے مینٹور ثقلین مشتاق کے مطابق عبدالواحد بنگلزئی، علی رضا، عماد بٹ، دانش عزیز، حیدر علی، حسن علی، عرفان اللہ شاہ، محمد عمر، محمد ذیشان، مبصر خان، ریحان آفریدی، رضوان محمود، سعد بیگ، شرجیل خان، عمر صدیق اور اسامہ میر اسکواڈ میں شامل ہیں۔ نورپور لائنز کے مینٹور وقار یونس کے مطابق عامر یامین، عارف یعقوب، حسن نواز، حنین شاہ، امام الحق، خوشدل شاہ، محمد باسط، محمد فائق، محمد جنید، محمد سراج، محمد طحہٰ، موسیٰ خان، روحیل نذیر، سجاد علی ہاشمی اور شہاب خان اسکواڈ میں شامل ہیں۔ یو ایم ٹی مارخورز کے مینٹور مصباح الحق کے مطابق عبدالصمد، عاکف جاوید، علی شفیق، علی شان، علی عثمان، بلاول بھٹی، بسم اللہ خان، فخر زمان، افتخار احمد، خواجہ محمد نافع، محمد فیضان، محمد عمران جونیئر، محمد نواز، محمد رمیز جونیئر، محمد سرور آفریدی، محمد عمران رندھاوا، محمد شہزاد، نیاز خان، نثار احمد، سعد مسعود اور زاہد محمود اسکواڈ کا حصہ ہیں۔","sports"
"613","اظہر علی پی سی بی یوتھ ڈویلپمنٹ کے سربراہ مقرر","https://urdu.samaa.tv/2087325067","پاکستان کرکٹ ٹیم کے سابق کپتان اظہر علی کو پاکستان کرکٹ بورڈ کے یوتھ ڈیولپمنٹ کا سربراہ مقرر کردیا گیا۔ پی سی بی کے مطابق یہ رول اظہر علی کی موجودہ ذمہ داریوں کی توسیع ہوگی، اس وقت وہ قومی سلیکشن کمیٹی کے رکن کے طور پر بھی کام کر رہے ہیں، ان کی تقرری ریکروٹمنٹ کے عمل کے مطابق کی گئی ہے۔ اظہر علی نے 2002 میں آئی سی سی انڈر 19 کرکٹ ورلڈ کپ سے اپنے سفر کا آغاز کیا جس کے بعد وہ سینئر ٹیم میں آئے، 2010 سے 2022 تک کے کیرئیر میں انہوں نے 97 ٹیسٹ اور 53 ون ڈے میں پاکستان کی نمائندگی کی جب کہ انہوں نے 9 ٹیسٹ اور 31 ون ڈے میچوں میں قومی ٹیم کی کپتانی بھی کی۔ اظہر علی کا کہنا ہے میں اس اہم کردار کو نبھانے پر فخر محسوس کرتا ہوں اور پرجوش ہوں۔ انہوں نے مزید کہا کہ میں کلب اور ڈومیسٹک کرکٹ کھیلنے کے بعد یہ سمجھتا ہوں کہ مستقبل کے اسٹارز کی تشکیل میں گراس روٹ کی ترقی کا اہم کردار ہے، اس شعبے میں پہلے ہی اہم پیش رفت ہوئی ہے اور میں اپنے ساتھیوں کے ساتھ اپنے نوجوانوں کے ترقیاتی پروگرام کو مزید آگے بڑھانے کے لیے کام کرنے کا منتظر ہوں۔","sports"
"614","لاہور قلندرز نے گلوبل سپر لیگ کیلئے اسکواڈ کا اعلان کردیا","https://urdu.samaa.tv/2087325022","لاہور قلندرز نے گلوبل سپر لیگ کے لیے اسکواڈ کا اعلان کردیا۔ گلوبل سپر لیگ کے لیے پاکستانی آل راؤنڈر فہیم اشرف لاہور قلندرز کے اسکواڈ کا حصہ بن گئے ہیں جبکہ قلندرز کے پلیئر ڈیولپمنٹ پروگرام کے 4 کھلاڑی بھی اسکواڈ میں شامل ہیں۔ جنوبی افریقہ کے اسپنر تبریز شمسی اور ویسٹ انڈیز کے کارلوس بریتھویٹ غیر ملکی کھلاڑیوں میں شامل جبکہ انگلینڈ کے سابق کرکٹر ڈیرن گف پہلی بار لاہور قلندرز کے ہیڈ کوچ کے طور پر ذمہ داریاں نبھائیں گے۔ فہیم اشرف، تبریز شمسی، کارلوس بریتھویٹ، عارف یعقوب، محمد اخلاق، اور مرزا طاہر بیگ قلندرز کے اسکواڈ کا حصہ ہیں جبکہ اسکواڈ میں غیر ملکی کھلاڑی ایڈم روسنگٹن، لیوک ویلز اور ٹام ایبل بھی شامل ہیں۔ قلندرز کے پلیئر ڈیولپمنٹ پروگرام سے سلمان مرزا، محمد فیضان اور طیب عباس اسکواڈ میں شامل ہیں۔ قلندرز کے کوچنگ اسٹاف میں ہیڈ کوچ ڈیرن گف، بیٹنگ کوچ امجد علی اور بولنگ کوچ کاشف رضا شامل ہیں۔ فاروق انور بطور مینیجر اور وصیف خالد پرفارمنس مینیجر قلندرز کے ساتھ ہوں گے۔","sports"
"615","حارث سہیل کی بین الااقوامی کرکٹ سے ریٹائرمنٹ کی خبروں کی تردید","https://urdu.samaa.tv/2087325006","قومی کرکٹر حارث سہیل نے بین الااقوامی کرکٹ سے ریٹائرمنٹ کی خبروں کی تردید کردی۔ واضح رہے کہ گزشتہ روز قومی کرکٹ حارث سہیل کے حوالے سے سوشل میڈیا پر خبریں زیر گردش تھیں کہ انہوں نے انٹرنیشنل کرکٹ کو خیر آباد کہہ دیا ہے، تاہم حارث نے اپنے حالیہ بیان میں ان خبروں کی تردید کرتے ہوئے جھوٹ قرار دے دیا ہے۔ سماء سے خصوصی گفتگو کرتے ہوئے حارث سہیل کا کہنا تھا کہ میں نے کرکٹ سے کوئی ریٹائرمنٹ نہیں لی تمام ایسی خبریں بے بنیاد ہیں۔ حارث سہیل کا کہنا تھا کہ ابھی کرکٹ سے بریک لی ہوئی ہے فیملی کو وقت دے رہا ہوں، لوگوں سے درخواست ہے کہ یوٹیوب اور سوشل میڈیا پر میری ریٹائرمنٹ کی خبریں مت چلائیں۔ ان کا مزید کہنا تھا کہ ابھی کرکٹ چھوڑنے کا نہیں سوچا۔","sports"
"616","سمیر احمد آئی سی سی چیمپئنز ٹرافی کے ٹورنامنٹ ڈائریکٹر مقرر","https://urdu.samaa.tv/2087325000","پاکستان کرکٹ بورڈ ( پی سی بی ) کے چیف آپریٹنگ آفیسر ( سی ای او) سمیر احمد سید کو انٹرنیشنل کرکٹ کونسل ( آئی سی سی ) چیمپئنز ٹرافی 2025 کے لیے ٹورنامنٹ ڈائریکٹر مقرر کر دیا گیا۔ اس حوالے سے پی سی بی چیئرمین محسن نقوی کا کہنا تھا کہ سمیراحمد ایک غیر معمولی منظم پروفیشنل ہیں جن میں انتظامی مہارت کے ساتھ ساتھ کرکٹ کے لیے غیر متزلزل جذبہ بھی موجود ہے اور آئی سی سی چیمپیئنز ٹرافی 2025 پاکستان کی عالمی معیار کی کرکٹ کی میزبانی کی صلاحیت کو ظاہر کرے گی۔ محسن نقوی کا کہنا تھا ک دنیا بھر سے کھلاڑیوں اور شائقین کے لیے یہ ایک خوبصورت تجربہ ہوگا کہ وہ  کھیل کے لیے اس  ملک کے جذبے اور مشہور مہمان نوازی کو دیکھ سکیں گے۔ سمیر احمد سید نے اپنی تقرری پر ردعمل دیتے ہوئے کہا کہ میں اس ٹورنامنٹ کے لئے یہ اہم ذمہ داری سنبھالنے کے لئے  ُپرجوش ہوں اور اسے اعزاز سمجھتا ہوں ۔ ان کا مزید کہنا تھا کہ آئی سی سی چیمپئنز ٹرافی کے پچھلے ایڈیشنز میں جو معیار مقرر کیے گئے تھے ان معیار کو مزید بہتر کرنے میں کوئی کسر نہیں چھوڑیں گے۔","sports"
"617","سابق ٹیسٹ کرکٹر و امپائر نذیر جونئیر انتقال کرگئے","https://urdu.samaa.tv/2087324994","سابق قومی ٹیسٹ کرکٹر و امپائر نذیر جونئیر انتقال کرگئے۔   نذیر جونئیر پچھلے ایک ہفتے سے شدید علیل تھے اور لاہور کے مقامی اسپتال میں زیر علاج تھے۔ سابق ٹیسٹ کرکٹر نذیر جونئیر نے پاکستان کیلئے 14 ٹیسٹ اور 4 ون ڈے میچز کھیل رکھے ہیں اور مجموعی طور پر 37 وکٹیں حاصل کر رکھی ہیں۔ نذیر جونئیر پاکستان کی جانب سے ڈبیو ٹیسٹ کی پہلی اننگز میں سب  سے زیادہ 7 وکٹیں لینے والے پہلے اسپنر بھی ہیں۔ نذیر جونئیر نے 15 ون ڈے اور 5 ٹیسٹ میچز میں امپائرنگ کے فرائض بھی انجام دے رکھے ہیں۔ چیئرمین پی سی بی کا اظہار افسوس چئیرمین پاکستان کرکٹ بورڈ محسن نقوی کی جانب سے نذیر جونیئر کے انتقال پر اظہار افسوس اور سوگوار خاندان سے دلی ہمدردی وتعزیت کا اظہار کیا گیا ہے۔ اپنے پیغام میں چئیرمین پی سی بی محسن نقوی نے نذیر جونیئر کی کرکٹ کے کھیل کے حوالے سے خدمات کو خراج عقیدت پیش کیا۔ محسن نقوی کا کہنا تھا کہ اللہ تعالٰی مرحوم کی روح کو جوار رحمت میں جگہ دے اور سوگوار خاندان کو صبر جمیل عطافرمائے۔ آمین۔","sports"
"618","پی سی بی نے گریڈ ٹو میں شریک ڈیپارٹمنٹمل ٹیموں کی فیس دس گنا بڑھا دی","https://urdu.samaa.tv/2087324962","پاکستان کرکٹ بورڈ نے گریڈ ٹو میں شریک ڈیپارٹمنٹمل ٹیموں کی فیس دس گنا بڑھا دی  ہے ۔ تفصیلات کے مطابق  پی سی بی کی جانب سے فیس بڑھائے کے عمل پر گریڈ ٹو میں شریک ٹیمیں پریشان دکھائی دے رہی ہیں اور ٹیمیں بند کرنے پر غور شروع کر دیا گیاہے ۔ پرائیوٹ ٹیموں کی رجسٹریشن فیس 5 لاکھ سے بڑھا کر 35 لاکھ روپے کردی  گئی جبکہ سالانہ فیس بھی پانچ لاکھ سے بڑھا کر 30 لاکھ روپے کردی گئی  ہے ۔ سرکاری اور سروسیسز ٹیموں کی رجسٹریشن فیس 7 لاکھ روپے مقرر  کی گئی ہے جبکہ گزشتہ سال گریڈ تو میں 15 سے زائد پرائیوٹ ٹیموں کی تشکیل ہوئی  جس کے باعث نئی ٹیموں کی تشکیل سے کھلاڑیوں کو روزگار ملا ۔ پی سی بی کے اس عمل سے کھلاڑی پھر سے بے روزگار ہوجائیں گے ، پرئیوٹ ڈیپارٹمنٹل ٹیموں کو 65 لاکھ دینے کے بعد لاکھوں روپے ٹیموں پر بھی خرچ کرنا پڑیں گے ، پی سی بی نے لیٹر جاری کرکے گریڈ ٹو ٹیموں  کو نئے قوائد سے آگاہ کردیا۔","sports"
"619","رضوان، بابر اور شاہین آفریدی کی ٹی 20 رینکنگ میں تنزلی","https://urdu.samaa.tv/2087324953","پاکستان وائٹ بال ٹیم کے کپتان محمد رضوان اور سابق کپتان بابر اعظم کی ٹی 20 رینکنگ میں تنزلی ہوگئی۔ انٹرنیشنل کرکٹ کونسل (  آئی سی سی ) کی جانب سے ٹی 20 کی نئی رینکنگ جاری کردی گئی ہے جس کے مطابق محمد رضوان اور بابر اعظم کی ایک، ایک درجہ جبکہ فاسٹ باؤلرز کی رینکنگ میں شاہین شاہ آفریدی کی 10 درجے تنزلی ہوئی ہے۔ نئی رینکنگ میں بابراعظم چوتھے سے پانچویں نمبر پر آگئے ہیں جبکہ محمد رضوان پانچویں سے چھٹے نمبر پر چلے گئے ہیں۔ فاسٹ باؤلر حارث رؤف کی ترقی ہوئی اور وہ 24 ویں سے 20 ویں پوزیشن پر آگئے جبکہ شاہین آفریدی دس درجہ تنزلی کے بعد 24 ویں نمبر پر چلے گئے ہیں۔ ٹی 20 بیٹرز رینکنگ آئی سی سی کی جانب سے جاری بیٹرز کی نئی رینکنگ میں آسٹریلوی کھلاڑی ٹریوس ہیڈ اور انگلش کھلاڑی فل سالٹ کی باالترتیب پہلی اور دوسری پوزیشن پر برقرار ہے جبکہ بھارتی کھلاڑی تلک ورما ایک درجہ ترقی کے بعد تیسرے نمبر پر آگئے ہیں۔ بھارتی کھلاڑی سوریا کمار یادیو ایک درجہ تنزلی کے بعد چوتھے ، بابر اعظم پانچویں ، محمد رضوان چھٹے نمبر پر چلے گئے ہیں جبکہ انگلش کھلاڑی جوز بٹلر ساتویں، بھارتی کھلاڑی یشوی جیسوال آٹھویں، سری لنکن کھلاڑی پتھم نسانکا نویں اور افغان کھلاڑی رحمان اللہ گرباز دسویں پوزیشن پر موجود ہیں۔ رحمان اللہ گرباز ایک درجہ ترقی کے بعد دسویں پوزیشن پر پہنچے ہیں۔","sports"
"620","فخر زمان میچ ونر ہے ، فٹ ہوا تو موقع دیا جائے گا، عاقب جاوید","https://urdu.samaa.tv/2087324946","قومی وائٹ بال ٹیم کے ہیڈ کوچ عاقب جاوید کا کہنا ہے کہ فخر زمان میچ ونر کھلاڑی ہے اگر فٹ ہوا تو ٹیم میں موقع دیا جائے گا۔ لاہور میں میڈیا سے گفتگو کرتے ہوئے عاقب جاوید کا کہنا تھا کہ نئی سلیکشن کمیٹی کے آنے سے رزلٹ کافی بہتر ہوئے ہیں، ہم 22 سال بعد آسٹریلیا میں سیریز جیتے جو بڑی بات ہے، آسٹریلیا کی کنڈیشنز آسان نہیں ،میزبان ٹیم کو بھی مشکل ہورہی تھی ، کنڈیشنز کے مطابق کھیلنا زیادہ اہم ہے۔ عاقب جاوید کا کہنا تھا کہ مجھے پاکستان کرکٹ بورڈ ( پی سی بی ) نے اضافی ذمہ داری دی ہے جس کو بھرپور طریقے سے انجام دینے کی کوشش کروں گا، پچھلے کئی سال سے کوچنگ کررہا ہوں اس کا تجربہ ٹیم کے ساتھ استعمال کروں گا۔ انہوں نے کہا کہ فخر زمان ایک میچ ونر ہے، اس کے کچھ فٹنس کے مسائل چل رہے تھے، وہ بہتر ہوں گے تو سلیکشن کمیٹی فخر پر ضرور نظرِ ثانی کرے گی۔ ان کا کہنا تھا کہ کپتان اور کوچ کی مرضی کے بغیر سلیکشن کمیٹی ٹیم سلیکٹ نہیں کرتی، کوشش ہوگی کہ بہترین دستیاب کھلاڑیوں میں سے ٹیم سلیکٹ کریں گے ، اب اسد شفیق ٹیم کے ساتھ نہیں ہوں گے میں موجود ہوں گا، ٹیم سلیکشن کے حوالے سے نہ صرف میں بلکہ پوری سلیکشن کمیٹی فیصلہ کرے گی۔ انہوں نے کہا کہ آسٹریلیا کے خلاف اگر کوئی پہلے کہتا کہ ہم ون ڈے سیریز جیتیں گے تو کوئی نہ مانتا، ہمارا فوکس اس وقت ون ڈے اور چیمپئنز ٹرافی پر ہے، زمبابوے کیلئے جو ٹیم سلیکشن کی ہے اور نئے لڑکوں کو میسج دیا ہے کہ ان کو ٹیم میں موقع ملے گا، تنقید ہوتی رہے گی اور ہونے بھی چاہیے، ٹیم کے پرفارمنس پر تعریف اور تنقید ہوگی۔ ان کا کہنا تھا کہ صائم ایوب میں بہتری آرہی ہے، اس کو کافی کرکٹ کھیلنے کا موقع مل رہا ہے، اسٹرائیک ریٹ کا اندازہ تب لگایا جاسکتا ہے جب کنڈیشن ٹھیک ہوں، مشکل کنڈیشن میں اسٹرائیک ریٹ زیادہ اہمیت نہیں رکھتا، جب ہدف 180 سے 200 ہو تو بلے بازوں کو اس کے مطابق کھیلنا ہوگا، یہ تمام بلےبازوں کو میسج ہے۔ ان کا مزید کہنا تھا کہ بابر اعظم پرفارم کررہے ہیں اور ان کی پرفارمنس سب کو نظر آرہی ہے، جب آپ کوچ بنتے ہیں تو کسی انفرادی کھلاڑی پر فوکس نہیں ہوتا، صرف پاکستان کرکٹ کو بہتری کی طرف لے کر جانا ہے،  بابر اعظم اور محمد رضوان جیسے کھلاڑیوں نے ماضی میں پاکستان کیلئے پرفارم کیا ہے، بابر اعظم اور محمد رضوان کی پرفارمنس کو فراموش نہیں کیا جاسکتا۔","sports"
"621","بھارت بلائنڈ ٹی ٹوئنٹی ورلڈ کپ سے دستبردار ہوگیا","https://urdu.samaa.tv/2087324910","بھارتی بلائنڈ کرکٹ ٹیم پاکستان میں شیڈول ٹی ٹوئنٹی ورلڈکپ سے دستبردار ہوگئی ہے جس کی تصدیق  بھارتی بلائنڈ کرکٹ ایسوسی ایشن کے سیکریٹری نے کی جانب سے کر دی گئی ہے ۔ تفصیلات کے مطابق  سیکریٹری بھارتی بلائنڈ کرکٹ کونسل کا کہنا تھا کہ ہم 25 روز سے حکومتی اجازت کا انتظار کررہے تھے، بلائنڈ ٹی ٹوئنٹی ورلڈ کپ 23 نومبر سے پاکستان میں شروع ہونا ہے، بھارتی حکومت نے بلائنڈ کرکٹ ٹیم کے لیے این او سی نہیں دیا، بھارتی بلائنڈ کرکٹ ٹیم کو صرف وزارت کھیل نے این او سی جاری کیا تھا۔ چیئر مین بلائنڈ کرکٹ کونسل نے اپنے بیان میں کہاہے کہ بھارت نے ہمیں اب تک تحریری طور پر آگاہ نہیں کیا، بھارتی بلائنڈ کرکٹ ایسوسی ایشن ہمیں لکھ کر بھیجے،  ورلڈکپ شیڈول کے مطابق ہوگا، جس میں 6 ٹیمیں شرکت کریں گی، بھارت کے بغیر ورلڈکپ کروائیں گے۔","sports"
"622","سابق کرکٹرشاہد اسلم کو بیٹنگ کوچ کی ذمہ داریاں سونپنے کا فیصلہ","https://urdu.samaa.tv/2087324886","سابق ٹیسٹ کرکٹر عاقب جاوید کے بعد پی سی بی نے ایک اورملکی کوچ کی وائٹ بال ٹیم کے ساتھ تقرری کا فیصلہ کرلیا گیا۔ آسٹریلیامیں بیٹنگ لائن کی خامیوں کودیکھنے کےبعداب شاہد اسلم کو بیٹنگ کوچ کی ذمہ داریاں سونپی جارہی ہیں،وائٹ بال ٹیم کےساتھ پہلی بار بیٹنگ کوچ کا بھی تقرر کیاجارہا ہے، اس سے پہلے اظہرمحمود معاون کوچ کےطور پرگیری کرسٹن کے ساتھ ٹیم مینجمنٹ کا حصہ تھے۔ شاہد اسلم کی تقرری کا باقاعدہ اعلان جلد متوقع ہے،وہ ماضی میں کئی بار پاکستان ٹیم کے سپورٹ اسٹاف کا حصہ رہے ہیں۔  ","sports"
"623","بھارتی ہٹ دھرمی، چیمپئنز ٹرافی کے شیڈول کا اعلان تاحال نہ ہوسکا","https://urdu.samaa.tv/2087324885","انٹرنیشنل کرکٹ کونسل ( آئی سی سی ) کی جانب سے چیمپئنز ٹرافی 2025 کے شیڈول کا اعلان تاحال نہ کیا جاسکا۔   میڈیا رپورٹس کے مطابق آئی سی سی نے تاحال چیمپئنز ٹرافی کے شیڈول  کا اعلان نہیں کیا اور اس حوالے سے پاکستان سمیت میزبان ملکوں کے ساتھ مشاورت جاری ہے۔ گزشتہ روز چیئرمین پاکستان کرکٹ بورڈ ( پی سی بی ) محسن نقوی نے بھی کہا تھا کہ انہیں بھی شیڈول کا انتطار ہے۔ چیمپئنز ٹرافی کا شیڈول بھارتی ہٹ دھرمی کی وجہ سے لیٹ ہو رہا ہے کیونکہ بھارت نے چیمپئنز ٹرافی کے لئے پاکستان آنے سے انکار کر رکھا ہے۔ دوسری جانب رپورٹس میں دعویٰ کیا گیا کہ رواں ہفتے شیڈول کا اعلان ہونے کا امکان ہے۔ واضح رہے کہ پی سی بی نے چیمپئنز ٹرافی ہائبرڈ ماڈل پر نہ کروانے کا اعلان کیا ہے۔","sports"
"624","قومی بیٹر امام الحق بھی بابر اعظم کی حمایت میں بول پڑے","https://urdu.samaa.tv/2087324862","پاکستان کے بیٹر امام الحق نے بھی خاموشی توڑتے ہوئے بابراعظم کے حق میں بیان جاری کر دیاہے ۔ سوشل میڈیا پر ایک ویڈیو وائرل ہوئی تھی جس میں شائقین کرکٹ بابراعظم پر میچ کے دوران جملے کس رہے تھے جس پر امام الحق نے سخت ناراضگی کا اظہار کرتے ہوئے پیغام جاری کر دیاہے ، امام الحق کا کہناتھا کہ ہم بحیثیت قم ناکام ہو چکے ہیں ، جب ہماری ترجیحات میں حمایت کی بجائے مذاق اُڑانا شامل ہو جائے تو ناکام ہو جاتے ہیں ، بابراعظم آپ آج بھی چیمپئن ہو۔","sports"
"625","پاکستان ویمن ٹیم کے ہوٹل میں آتشزدگی ، کھلاڑیوں کا سامان جل گیا","https://urdu.samaa.tv/2087324857","کراچی کے نجی ہوٹل میں آتشزدگی کے باعث قومی ویمن کرکٹ ٹیم کے کھلاڑیوں کا نہایت قیمتی سامان جل کر خاکستر ہو گیا جبکہ تمام کھلاڑی میچ میں مصروف تھیں ۔ تفصیلات کے مطابق نجی ہوٹل کی دوسری منزل پر آتشزدگی کے باعث قومی ویمن ون ڈے کپ کو فوری ملتوی کر دیا گیاہے ، جبکہ کچھ کھلاڑی نجی ہوٹل میں ہی تھیں جبکہ باقی میچ میں مصروف تھیں ۔ ہوٹل میں موجود تمام کھلاڑیوں کو فوری طور پر سٹیڈیم منتقل کیا گیا ۔ ہوٹل میں لگنے والی آگ سے کچھ کھلاڑیوں کا سامان جل کر خاکستر ہو گیا جبکہ سب سے زیادہ نقصان انعم امین کا ہوا  جن کا موبائل ، لیپ ٹاپ ، کپڑے، والٹ ، نقدی اور دیگر ضروری سامان مکمل طور پر جل گیا ۔ ان کے علاہ فریحہ محمود کا قیمتی سامان بھی آتشزدگی میں آکر ضائع ہو گیا جس میں لیپ ٹاپ ، کپڑے اور دیگر ضروری اشیاء شامل تھیں۔ مینجمنٹ نے کراچی سے تعلق رکھنے والی تمام کھلاڑیوں کو گھر بھیج دیاہے جبکہ دیگر شہروں سے آئی ہوئی کھلاڑیوں کو ہوٹل میں ہی رکنے کا کہا گیا ہے ۔سفری سہولیات ملنے کے بعد ہی کھلاڑیوں کو گھر بھیجا جائے گا ۔ پاکستان کرکٹ بورڈ کو اس وقت کراچی کے کسی بھی ہوٹل میں کمرہ ملنا مشکل ہو گیاہے کیونکہ شہر کے تمام ہوٹل مکمل طور پر بک ہیں ۔","sports"
"626","زمبابوے نے پاکستان کیخلاف سیریز کیلئے اسکواڈ کا اعلان کردیا","https://urdu.samaa.tv/2087324847","زمبابوے نے پاکستان کے خلاف واٸٹ بال سیریز کیلئے اسکواڈ کا اعلان کردیا۔ پاکستان اور زمبابوے کے درمیان 3 ون ڈے اور 3 ٹی 20 میچز کی سیریز شیڈول ہے جس کے لئے زمبابوے نے 15 رکنی اسکواڈ کا اعلان کر دیا ہے۔ ٹی 20 اسکوڈ کی قیادت سکندر رضا کریں گے جبکہ ون ڈے کے کپتان ایروائن کریگ ہوں گے۔  زمبابوے نے ون ڈے اور ٹی ٹوئنٹی سیریز  کے لیے 15، 15 رکنی اسکواڈ کا اعلان کیا ہے۔ یاد رہے کہ پاکستان کرکٹ بورڈ کی جانب سے دورہ زمبابوے کے لئے قومی اسکواڈ کا اعلان پہلے ہی کی جاچکا ہے اور پی سی بی کے مطابق وائٹ بال سیریز کے دوران بابر اعظم، نسیم شاہ اور شاہین شاہ آفریدی کو آرام دیا جائے گا۔ زمبابوے کیخلاف ون ڈے اور ٹی 20 کے لیے پاکستانی اسکواڈ میں ڈومیسٹک پرفارمرز نمایاں ہیں، ٹیم میں سلمان علی آغا کے علاوہ احمد دانیال، حارث رؤف، حسیب اللہ، محمد حسنین، محمد عرفان خان اور طیب طاہر دیگر شامل ہیں جنہیں دونوں فارمیٹس کے لیے منتخب کیا گیا ہے۔ اسی طرح عامر جمال، عبداللہ شفیق، ابرار احمد، فیصل اکرم، کامران غلام، محمد رضوان، صائم ایوب اور شاہنواز دہانی کو ون ڈے ٹیم میں شامل کیا گیا ہے اور ان کی جگہ عرفات منہاس، جہانداد خان، محمد عباس آفریدی، عمیر بن یوسف، قاسم اکرم، صاحبزادہ فرحان، محمد عباس آفریدی اور عثمان خان ٹی 20 فارمیٹ میں آئیں گے۔","sports"
"627","مڈل آرڈر میں ماضی کی طرح تجربہ کارکھلاڑی نہیں ہے: محمد رضوان","https://urdu.samaa.tv/2087324845","قومی ٹیم کے کپتان محمد رضوان نے پریس کانفرنس سے خطاب کرتے ہوئے کہا کہ  آسٹریلیا میں کنڈیشنز آسان نہیں  ہیں ،  اچھے اسٹارٹ کے بعد وکٹیں گرنامایوس کن ہے، مڈل آرڈر میں ماضی کی طرح تجربہ کارکھلاڑی نہیں ہے۔ محمدرضوان کا کہناتھا کہ  پہلے فخر،شاداب ،افتخار،عماد، نواز جیسے تجربہ کارکھلاڑی دستیاب تھے، ون ڈے میں چیزیں بہترہوئیں، ٹی ٹوینٹی میں بھی بہتری آئے گی،  بعض سینیرکھلاڑی دستیاب نہیں تھے،  بعض بلے بازوں کو مشکلات کا سامنا ہے ۔ کپتان کا کہناتھا کہ  کھلاڑیوں کو تجربہ ملا، آئندہ آسٹریلیا آئے توبہترکھیلیں گے، بابراعظم بہترون ڈے سیریز اور آج بہتر نظرآئے  ، حارث رؤف کی تعریف پوری دنیا کررہی ہے۔","sports"
"628","چیمپئنز ٹرافی پاکستان میں ہی ہوگی، بھارت بات کرے، تحفظات دور کریں گے، محسن نقوی","https://urdu.samaa.tv/2087324844","پاکستان کرکٹ بورڈ ( پی سی بی ) کے چیئرمین محسن نقوی کا کہنا ہے کہ چیمپئنز ٹرافی پاکستان میں ہی ہوگی، بھارت ہم سے بات کرے، تحفظات دور کریں گے۔ قذافی سٹیڈیم لاہور میں میڈیا سے گفتگو کرتے ہوئے چیئرمین پی سی بی محسن نقوی کا کہنا تھا کہ چیمپئنز ٹرافی 2025 کے لئے تمام ٹیمیں پاکستان آنے کیلئے تیار ہیں اور ایسا کوئی مسئلہ نہیں کہ بھارتی ٹیم پاکستان نہ آسکے۔ لازمی پڑھیں۔ قومی وائٹ بال ٹیم کے ہیڈ کوچ کا اعلان کر دیا گیا چیئرمین پی سی بی کا کہنا تھا کہ بھارت سے اب بھی اچھے کی امید ہے، کھیل اور سیاست الگ چیزیں ہیں، ایسا کوئی مسئلہ نہیں کہ بھارتی ٹیم پاکستان نہ آسکے۔ محسن نقوی کا کہنا تھا کہ ہمیں کوئی ٹف ٹائم نہیں دے سکتا، چیمپئنز ٹرافی کے شیڈول کا انتظار ہے، جتنی جلدی شیڈول آئے گا اتنی جلدی انتظامات مکمل کریں گے۔","sports"
"629","پی سی بی کا آسٹریلیا کیخلاف شکست کے بعد دورہ جنوبی افریقہ سےمتعلق بڑ افیصلہ","https://urdu.samaa.tv/2087324843","پاکستان نے آسٹریلیا کیخلاف ٹی ٹوینٹی سیریز میں شکست کے بعد اب جنوبی افریقہ کے دورے کی پلاننگ شروع کر دی ہے جہاں دونوں ٹیموں کے درمیان ٹیسٹ سیریز شیڈول ہے ۔ ذرائع کے مطابق پی سی بی نے ٹیسٹ سیریز سے قبل جنوبی افریقہ میں ٹریننگ کیمپ لگانے کا فیصلہ کیا ہے ،   ٹریننگ کیمپ میں  ٹیسٹ  کھیلنے والے کھلاڑی شرکت کریں گے ،   ساوتھ افریقہ میں سات سے 10 روز کا کیمپ  لگانے کی منصوبہ بندی کی جا رہی ہے،  آل فارمیٹ کھلاڑی پہلے ہی ساوتھ افریقہ میں وائٹ بال سیریز   کھیل رہے ہوں گے ۔ ذرائع  کے مطابق کیمپ کا مقصد کھلاڑیوں کو ساوتھ افریقہ کی کنڈیشنز سے ہم آہنگ کرنا ہے ،  پاکستان کو ساوتھ افریقہ میں ٹیسٹ کرکٹ میں مشکلات کا سامنا رہا ہے ،  پاکستان نے ساوتھ افریقہ میں تین ون ڈے ، تین ٹی ٹونٹی اور دو ٹیسٹ میچز کی سیریز کھیلنا ہے ۔ پاکستان اور جنوبی افریقہ کے درمیان وائٹ بال سیریز 10 سے 22 دسمبر تک کھیلی جائے گی ،   سیریز کا پہلا ٹیسٹ  26 دسمبر سے سینچورین  اور دوسرا ٹیسٹ 3 جنوری سے کیپ ٹاون میں کھیلا جائے گا۔","sports"
"630","عاقب جاوید کو پاکستان وائٹ بال ٹیم کا عبوری ہیڈ کوچ مقرر کرنے کا فیصلہ","https://urdu.samaa.tv/2087324833","پاکستان کرکٹ بورڈ ( پی سی بی ) کی جانب سے عاقب جاوید کو عبوری طور پر پاکستان وائٹ بال ٹیم کا ہیڈ کوچ مقرر کرنے کا فیصلہ کر لیا گیا۔ پی سی بی کی جانب سے جاری کردہ اعلامیہ کے مطابق عاقب جاوید چیمپئنز ٹرافی 2025 کے انعقاد تک عبوری کوچ ہوں گے اور مستقل ہیڈ کوچ کی سلیکشن کا عمل چیمپئنز ٹرافی کے بعد ہوگا۔ پی سی بی کے مطابق چیمپئنز ٹرافی کے بعد عاقب جاوید کو سلیکشن کمیٹی میں اضافی ذمہ داریاں دی جائیں گی۔ عاقب جاوید پاکستان کرکٹ بورڈ کی سلیکشن کمیٹی کے سینئر ممبر بھی ہیں۔ وائٹ بال کوچ گیری کرسٹن نے گزشتہ ماہ استعفیٰ دیا تھا۔ چیئرمین پی سی بی کی گفتگو پاکستان کرکٹ بورڈ ( پی سی بی ) کے چیئرمین محسن نقوی نے پیر کو قذافی سٹیڈیم لاہور کا دورہ کیا اور تعمیراتی کام کا جائزہ لیا۔   اس موقع پر میڈیا سے گفتگو کرتے ہوئے چیئرمین پی سی بی محسن نقوی کا کہنا تھا کہ چیمپئنز ٹرافی کیلئے تمام ٹیمیں پاکستان آنے کو تیار ہیں، ایونٹ کے دوران جلد بازی نہیں کرنا چاہ رہے، عاقب جاوید کو کہا ہے چیمپئنز ٹرافی تک اپنی ذمہ داریاں انجام دے دیں۔ چیئرمین پی سی بی کا کہنا تھا کہ 10 پندرہ دن میں ہیڈ کوچ کی تلاش شروع کریں گے۔ محسن نقوی کا کہنا تھا کہ چیمپئنز ٹرافی کے معاملے میں انٹرنیشنل کرکٹ کونسل ( آئی سی سی ) کو اپنی ساکھ کے بارے میں خود سوچنا ہوگا، اب بھی چیمپئنز ٹرافی کیلئے پر امید ہوں، امید ہے چیزیں اچھے طریقے سےچلیں گی، یقین رکھتا ہوں سیاست اور کھیل الگ الگ چیزیں ہیں۔ ان کا کہنا تھا کہ ہم صرف آئی سی سی رجوع کر رہے ہیں، انشاء اللہ چیمپئنزٹرافی کا انعقاد پاکستان میں ہی ہوگا اور اسٹیڈیم کی تعمیر وقت پر مکمل ہو جائے گی۔ ان کا مزید کہنا تھا کہ عاقب جاوید چیمپئنز ٹرافی تک ہیڈ کوچ ہوں گے۔","sports"
"631","آسٹریلیا نے پاکستان کو ٹی 20 سیریز میں وائٹ واش کر دیا","https://urdu.samaa.tv/2087324822","آسٹریلیا نے پاکستان کو آخری میچ میں 7 وکٹوں سے شکست دے کر 3 میچز پر مشتمل ٹی 20 سیریز میں وائٹ واش کردیا۔ پاکستان نے تیسرے ٹی 20 میں جیت کے لئے آسٹریلیا کو 118 رنز کا ہدف دیا تھا جسے میزبان ٹیم نے 3 وکٹوں کے نقصان پر 11.2 اوورز میں آسانی سے حاصل کرکے سیریز تین صفر سے اپنے نام کرلی۔ پاکستان اور آسٹریلیا کی ٹیمیں ٹی 20 سیریز کے تیسرے اور آخری میچ میں ہوبارٹ میں مدمقابل تھیں جہاں گرین شرٹس نے ٹاس جیت کر پہلے بیٹنگ کا فیصلہ کیا۔ آخری ٹی 20 میں پاکستان کی جانب سے اسکواڈ میں چند اہم تبدیلیاں کی گئیں اور محمد رضوان کی جگہ سلمان آغا کو قیادت سپرد کی گئی۔ حسیب اللہ کی قومی اسکواڈ میں واپسی ہوئی جبکہ جہانداد خان نے آج کے میچ میں ڈیبیو کیا۔ پاکستانی اننگ قومی ٹیم کی بیٹنگ لائن بری طرح فلاپ ہوئی اور  18.1 اوورز میں 117 رنز پر ساری ٹیم پویلین لوٹ گئی۔ بابر اعظم 41 رنز کی اننگ کھیل کر نمایاں رہے اور حسیب اللہ خان نے 24 اور شاہین آفریدی نے 16 رنز کی اننگ کھیلی جبکہ دیگر کھلاڑیوں میں صاحبزادہ فرحان9 ، عثمان خان 3، کپتان سلمان آغا 1، عرفان خان 10، ، عباس آفریدی 1، جہانداد خان 5، حارث رؤف صفر اور صفیان ایک سکور بناسکے۔ آسٹریلیا کی جانب سے ایرون ہارڈی نے تین کھلاڑیوں کو آؤٹ کیا جبکہ ایڈم زمپا اور سپینسر جانسن نے 2 ، 2 وکٹیں حاصل کیں۔ آسٹریلوی اننگ جواب میں آسٹریلیا نے 118 رنز کا ہدف 11.2 اوورز میں 3 وکٹوں کے نقصان پر حاصل کیا، مارکس سٹوننس نے 27 گیندوں پر ناقابل شکست 61 رنز کی اننگ کھیل کر ٹیم کی کامیابی میں اہم کردار ادا کیا۔ دیگر کھلاڑیوں میں جوش انگلس نے 27 اور جیک فریسر نے 18 رنز کی اننگ کھیلی۔ پاکستان کی جانب سے شاہین آفریدی، جہانداد اور عباس آفریدی نے ایک ، ایک کھلاڑی کو آؤٹ کیا۔ سپینسر جانسن سیریز کے بہترین کھلاڑی قرار پائے۔","sports"
"632","پاکستان کا آسٹریلیا کیخلاف تیسرے ٹی 20 کیلئے پلیئنگ الیون کا اعلان","https://urdu.samaa.tv/2087324812","پاکستان نے آسٹریلیا کیخلاف تیسرے ٹی 20 کیلئے پلیئنگ الیون کا اعلان کردیا۔ آسٹریلیا کےدرمیان سیریز کا تیسرا اور آخری ٹی ٹوئنٹی میچ آج ہوبارٹ میں کھیلا جائے گا، محمد رضوان آسٹریلیا کیخلاف تیسرا ٹی 20 نہیں کھلییں گے،سلمان علی آغا قیادت کریں گے،جہانداد خان آسٹریلیا کے خلاف ڈیبیو کریں گے۔ تین میچوں کی سیریز میں آسٹریلیا کو دو صفر کی فیصلہ کن برتری حاصل ہے،سابق کپتان بابر اعظم کی کار کردگی بدستور خراب ہے، تاہم کپتان رضوان پر امید ہیں کہ تیسرے میچ میں جیت پاکستان کی ہوگی۔","sports"
"633","چیمپئنز ٹرافی ٹیکسلا، خانپوراور ہری پور کے بعد ایبٹ آباد پہنچ گئی","https://urdu.samaa.tv/2087324809","چیمپئنز ٹرافی ٹیکسلا، خانپور اور ہری پور کے بعد ایبٹ آباد پہنچ گئی۔ چیمپئنز ٹرافی کی تقریب رونمائی نجی ہوٹل میں ہوگی،چیمپئنزٹرافی کی رونمائی کل اسٹیڈیم اور اگلےدن نتھیاگلی میں کی جائےگی ٹرافی کےہمراہ پی سی بی آفیشلزبھی موجودہیں،چیمپئنز ٹرافی کا نجی ہوٹل میں چٹ پٹے کھانوں کےساتھ استقبال کیا گیا۔ آئی سی سی چیمپئینز ٹرافی کا دیگر ممالک کا ٹور 10 سے 13دسمبربنگلہ دیش میں ٹرافی کا ٹورہوگا، 25 دسمبرسے 5 جنوری تک آسٹریلیامیں ٹرافی ٹور ہو گا،6جنوری سے 11جنوری نیوزی لینڈمیں ٹرافی رکھاگیاہے،12 سے 14 جنوری انگلینڈمیں ٹرافی ہوگا، 15 سے 22 دسمبرساوتھ افریقہ میں ٹرافی ٹوررکھاگیا ہے،15 سے 26 جنوری انڈیامیں ٹرافی ٹور ہوگا ،27 جنوری کو پاکستان میں ٹرافی کا  ایونٹ شروع ہوگا۔   ","sports"
"634","پاکستان اور نیدرلینڈ کا اگلے برس کرکٹ سیریز کرانے پر اتفاق","https://urdu.samaa.tv/2087324791","پاکستان اور نیدرلینڈ کے درمیان اگلے برس کرکٹ سیریز کرانے پر اتفاق ہوگیا۔ وفاقی وزیر داخلہ اور چیئرمین پاکستان کرکٹ بورڈ ( پی سی بی ) محسن نقوی سے نیدرلینڈ کی سفیر ہینی ڈی وریس کی ملاقات ہوئی جس کے دوران پاکستان اور نیدرلینڈ کے درمیان کرکٹ کو فروغ دینے پربات چیت ہوئی اور دونوں ممالک کے درمیان اگلے برس کرکٹ سیریز کرانے پر اتفاق ہوا۔ ملاقات کے دوران باہمی دلچسپی کے امور، دوطرفہ تعلقات اور مختلف شعبوں میں تعاون بڑھانے پر تبادلہ خیال کیا گیا۔ اس موقع پر ہینی ڈی وریس کا کہنا تھا کہ نیدرلینڈ کی کرکٹ ٹیم اگلے برس پاکستان کا دورہ کریگی اور اے ٹیم کے ساتھ میچ کھیلےگی۔ وزیر داخلہ نے کہا کہ دوطرفہ تعلقات کے فروغ کیلئے پائیدار بنیادوں پر اقدامات کرنے کی ضرورت ہے، نیدرلینڈ میں کرکٹ کے فروغ کیلئے مکمل تعاون کریں گے۔ محسن نقوی کا کہنا تھا کہ پاکستان نے کئی دہائیوں تک افغان مہاجرین کو اپنے پاس ٹھہرایا ہے اور غیر قانونی طور پر پاکستان میں مقیم افغان مہاجرین کی واپسی کیلئے جامع پالیسی پر عمل کیا جا رہا ہے۔","sports"
"635","عاقب جاوید کو پاکستان کرکٹ ٹیم کا ہیڈ کوچ لگائے جانے کا امکان","https://urdu.samaa.tv/2087324776","عاقب جاوید کو پاکستان کرکٹ ٹیم کا ہیڈ کوچ لگائے جانے کا امکان ہے۔ ذرائع کا کہنا ہےکہ عاقب جاوید دورہ زمبابوےمیں ذمہ داریاں سنبھالیں گے،گیری کرسٹن کے استعفیٰ کے بعد عاقب جاوید ہیڈکوچ ہوں گے،پاک زمبابوے میں سیریز کا آغاز 24 نومبر سے ہو گا خیال رہے کہ گزشتہ روز سابق ٹیسٹ کرکٹ محمد یوسف نے پاکستان کرکٹ بورڈ سے راہیں جدا  کرتے ہوئے نیشنل کرکٹ اکیڈمی کی کوچنگ چھوڑنے کا فیصلہ کیا۔ محمد یوسف نیشنل کرکٹ اکیڈمی میں بیٹنگ کوچ تعینات تھے،محمدیوسف پاکستان انڈر 19 کے کوچ  بھی تعینات رہے،محمد یوسف کے بعد غلام علی کو پاکستان انڈر19 کا کوچ مقرر کر دیاگیا ہے ۔","sports"
"636","کراچی پریمیئر لیگ کا ٹائٹل ملیرڈولفنز نے جیت لیا","https://urdu.samaa.tv/2087324772","کراچی پریمیئر لیگ کا ٹائٹل ملیر ڈولفنز نے فائنل میں ایف بی ایریا ٹائیگرز کو شکست دیتے ہوئے اپنے نام کر لیا ۔ تفصیلات کے مطابق کراچی  میں ہونے والی پریمیئر لیگ اپنے اختتام پر پہنچ گئی ہے جس کا فائنل میچ ملیر ڈولفنز اور ایف بی ایریا کے درمیان کھیلا گیا ، انتہائی سنسنی خیزمرحلے کے بعد ملیر ڈولفنز نے محض ایک رن کے مارجن سے ایف بی ایریا کو شکست دیتے ہوئے ٹائٹل جیت لیاہے ۔ ملیر ڈولفنز کی جانب سے ایف بی ایریا کو جیت کیلئے 157 رنز کا ہدف دیا گیا جس کے تعاقب میں ایف بی ایریا ٹائیگرز 7 وکٹوں کے نقصان پر 155 رنز بنانے میں کامیاب ہوئی اور صرف ایک سکور کی دوری سے شکست کا سامنا کرنا پڑا ۔ کراچی پریمیئر لیگ کے فائنل میچ میں گورنر سندھ کامران ٹیسوری مہمان خصوصی تھے ۔ ","sports"
"637","ورلڈ جونیئر ٹینس چیمپئن شپ اختتام پذیر، بوائز سنگل میں کوریا  کےسیون جی کامیاب","https://urdu.samaa.tv/2087324768","ورلڈ جونیئر ٹینس چیمپئن شپ میں بوائز سنگل کے مقابلے میں  کوریا  کےسیون جی نے چین کے  ژی یوان کو ہرا کر ٹائٹل جیت لیا ،  بوائز ڈبلزمیں احمد نیل قریشی اور بلال عاصم کامیاب، جبکہ گرلز سنگلز  میں  سری لنکا کی ینارا ڈی سلوا نے میدان مار لیا۔ ورلڈ جونیئر ٹینس چیمپئن شپ دوہزار چوبیس اسلام آباد میں اختتام پذیر ہوگئی۔  ایونٹ نے دنیا بھر سے  سینتالیس کھلاڑیوں نے حصہ لیا ، جن میں اٹھائیس  لڑکے اور انیس لڑکیاں شامل تھیں۔ لڑکوں کا سنگلز فائنل   کوریا کے سیون جی  نے چین کے  ژی یوان گوو کو شکست دے کر  جیت لیا۔ بوائز ڈبلز فائنل میں  پاکستان کے احمد  قریشی اور بلال عاصم   نے پاکستان کے ہی  ایم حیدر علی رضوان اور ابوبکر طلحہ  کو شکست دی ۔ گرلز سنگلز فائنل میں سری لنکا کی  دینارا ڈی سلوا  نے قازقستان کی کیرولینا لیگائی کو ہرایا ۔ اختتامی تقریب کے مہمان خصوصی ولید زمان ، پی ٹی ایف کے صدر اعصام الحق قریشی اور پی ٹی ایف کے سیکرٹری کرنل ضیاء الدین طفیل و دیگر نے  جیتنے والوں اور رنر اپ کو مبارکباد دی ۔","sports"
"638","محمد یوسف  نے پی سی بی سے راہیں جد ا کرلیں: ذرائع","https://urdu.samaa.tv/2087324765","سابق ٹیسٹ کرکٹ محمد یوسف نے پاکستان کرکٹ بورڈ سے راہیں جدا  کرتے ہوئے نیشنل کرکٹ اکیڈمی کی کوچنگ چھوڑنے کا فیصلہ کر لیاہے ۔ تفصیلات کے مطابق  محمد یوسف نیشنل کرکٹ اکیڈمی میں بیٹنگ کوچ تعینات تھے، محمدیوسف پاکستان انڈر 19 کے کوچ  بھی تعینات رہے، محمد یوسف کے بعد غلام علی کو پاکستان انڈر19 کا کوچ مقرر کر دیاگیا ہے ۔ بیٹنگ کوچ سے پہلے محمد یوسف سلیکشن کمیٹی کے ممبر  بھی رہے ہیں،  سلیکشن کمیٹی کے سابق ممبر وہاب ریاض کو  بھی ایک بار پھر پی سی بی میں ذمہ داریاں ملنے کاامکان ہے ،  وہاب ریاض کو چیمپئنز ایونٹس  کےمعاملات    پر اہم ذمہ داری مل سکتی ہے، وہاب ریاض قومی سلیکشن کمیٹی کے ممبر اور ٹیم مینجر بھی رہے ہیں۔","sports"
"639","رضوان آؤٹ ہوئے تب بِھی مجھے وکٹ پر اسٹے کرنے کا مشورہ دیا: عثمان خان","https://urdu.samaa.tv/2087324764","آسٹریلیا کیخلاف دوسرے ٹی ٹوینٹی میچ میں نصف سینچری بنانے والے پاکستان کے بیٹر عثمان خان  نے کہا کہ انٹرنیشنل کرکٹ میں پرفارم نہیں کر پا رہا تھا پھر رضوان ، بابراعظم اور اسد شفیق سے مشورے لیئے ۔ عثمان خان نے میچ کے بعد پریس کانفرنس سے خطاب کرتے ہوئے کہا کہ  شکست پر مایوسی ہے جیت ملتی ہے تو خوشی ہوتی ہے، ففٹی بھی اہمیت رکھتی ہے مگر میچ جیتنا زیادہ اہم تھا، اگر ہم میچ جیت جاتے تو ٹیم کو اس ففٹی کا فائدہ ہوتا،  میں ڈومسٹک میں اپنی ٹیم کا ٹاپ پرفارمر تھا مگر انٹر نیشنل میں پرفارم نہیں کرپارہا تھا ،  محمد رضوان بابر اعظم اور اسد شفیق سے مشورے لئے ، تینوں نے کہا کے انٹرنیشنل مختلف گیم ہے جہاں پریشر زیادہ ہوتا ہے ۔ محمد عثمان کا کہناتھا کہ ابتدا میں وکٹ گریں تو محمد رضوان اور میں نے وکٹ پر اسٹے کا پلان بنایا،  پلان یہی تھا کے وکٹ اچھی ہےٹارگٹ کم ہے پارٹنر شپ اور باؤنڈری ٹیم کے لئے اچھی ہونگی ، رضوان آؤٹ ہوئے تب بِھی مجھے وکٹ پر اسٹے کرنے کا مشورہ دیا ۔ ان کا کہناتھا کہ  آغا سلمان کے جلدی آؤٹ ہونے کے بعد میں نے تیز کھیلا ، پارٹنر شپ لگی تو باؤنڈریز بھی آئیں، آسٹریلیا کی وکٹوں کا سب کو اندازہ ہے ،  پلان یہی تھا لمبی پارٹنر شپ لگے تو ٹارگٹ چیز کرلینگے،مگر وکٹ گرنے سے نقصان ہوا۔ ","sports"
"640","آسٹریلیا سے شکست کیوں ہوئی؟ محمد رضوان نے بتا دیا","https://urdu.samaa.tv/2087324762","آسٹریلیا نے دوسرے ٹی ٹوینٹی میچ میں پاکستان کو 13 رنز سے شکست دیتے ہوئے سیریز جیت لی ہے لیکن اس کے باوجود کپتان محمد رضوان نے ٹیم کی کوشش کو سراہا ہے ۔ تفصیلات کے مطابق قومی ٹیم کے کپتان محمد رضوان نے میچ کے بعد گفتگو کرتے ہوئے کہا کہ اگر ہم مثبت پہلو کو دیکھیں تو ہمارے باولرز نے آج شاندار کارکردگی کا مظاہرہ کیاہے ، ہمیں معلوم ہے کہ اگر چانسز دیں گے تو پھر آسٹریلیا کوئی آسان ٹیم نہیں ہے ، ہمارے تمام باولرز نے اچھی گیند بازی کی ہے ، میں اپنے آپ کو ویسے ہی تیار کرتاہوں جس طرح کی کنڈیشنز ہوتی ہیں ۔ یاد رہے کہ آسٹریلیا نے پاکستان کو جیت کیلئے 148 رنز کا ہدف دیا تھا جس کے تعاقب میں پاکستان کی پوری ٹیم 134 رنز بن کر آوٹ ہو گئی جس میں عثمان خان نے نصف سینچری بنائی جبکہ عرفان 37 رنز کے ساتھ ناقابل شکست رہے ۔","sports"
"641","دوسرا ٹی ٹوینٹی، آسٹریلیا نے پاکستان کو شکست دیدی","https://urdu.samaa.tv/2087324759","آسٹریلیا نے پاکستان کو دوسرے ٹی ٹوینٹی میچ میں13رنز شکست دیتے ہوئے تین میچز کی سیریز 2-1 سے جیت لی ہے ۔ تفصیلات کے مطابق پاکستان کی پوری ٹیم آسٹریلیا کی جانب سے دیئے گئے 148 رنز کے ہدف کے تعاقب میں134رنز ہی بنانے میں کامیاب ہوئے ۔ قومی ٹیم کی جانب سے صرف عثمان خان اچھی کارکردگی دکھانے میں کامیاب ہوئے اور انہوں نے 38 گیندوں پر 52 رنز کی اننگ کھیلی ۔ قومی ٹیم کے کپتان 16 ، بابراعظم 3 ، صاحبزادہ فرحان 5 ، سلمان آغا صفر ، عباس آفریدی 4 رنز بنانے میں کامیاب ہوئے ۔ اس سے قبل آسٹریلیا نے ٹاس جیت کر بیٹنگ کافیصلہ کیا اور پاکستان کو جیت کیلئے 148 رنز کا ہدف دیا جس میں میتھیو شارٹ 32 رنز کے ساتھ سرفہرست رہے ۔ ان کے علاوہ جیک فریزر 20 ، گلین میکسویل 21 ، مارکس سٹونس 14 ، ٹم ڈیوڈ 18 اور ایرون ہارڈی 28 رنز بنانے میں کامیاب ہوئے ۔ پاکستان کی جانب سے حارث روف نے بہتر کارکردگی دکھاتے ہوئے 4 ، عباس آفریدی نے 3 جبکہ سفیان مقیم نے 2 کھلاڑیوں کو آوٹ کیا ۔  ","sports"
"642","ندا ڈار اور عالیہ ریاض پی سی بی کے ویمنز سینٹرل کنٹریکٹ سے آؤٹ","https://urdu.samaa.tv/2087324746","ویمن کرکٹرز کے سینٹرل کنٹریکٹ سے سینئرکرکٹر ندا ڈار اور عالیہ ریاض کے باہر ہونے کی وجہ سامنے آگئی۔ ذرائع کےمطابق سینئرکرکٹر ندا ڈار اورعالیہ ریاض دونوں کو ڈسپلن پر باہر کیا گیا،کوچ منیجر کی رپورٹ پر کنٹریکٹ نہیں دیےگئے،منیجمنٹ کی رپورٹ میں دونوں کوڈسپلن کی خلاف ورزی کا مرتکب قراردیا گیا، دونوں کھلاڑی اے کیٹگری میں شامل تھیں۔ ذرائع کا کہنا ہے کہ دونوں کھلاڑیوں کو مستقبل میں ٹیم میں شامل نہ کرنے پر غورکیا جارہا ہے،عالیہ اور ندا نےکراچی میں جاری ڈومیسٹک ٹورنامنٹ سے الگ ہونےکا فیصلہ کر لیا، دونوں کھلاڑیوں کو پاکستان کرکٹ بورڈ کی ویمنز مینجمنٹ نے رابطہ کیا تھا۔","sports"
"643","آئی سی سی چیمپئینز ٹرافی ٹور کا آئی سی سی نے اعلان کر دیا","https://urdu.samaa.tv/2087324745","آئی سی سی چیمپئینز ٹرافی ٹور کا آئی سی سی نے اعلان کر دیا،سولہ نومبر سے اسلام آباد میں ٹرافی ٹور شروع ہو گا۔ آئی سی سی  کے مطابق  19 نومبر کو ٹرافی مری میں لیجائی گی،20 نومبر کو نتھیا گلی میں نمائش کی جائے گی، 22 سے 25 نومبر  تک کراچی میں ٹرافی کا ٹور ہو گا،26 سے 28 نومبر تک افغانستان  میں ٹرافی ٹور ہو گا۔18 نومبر کو ٹرافی ٹور ایبٹ آباد میں ہو گا۔ آئی سی سی کےمطابق 17 نومبرکو ٹرافی ٹیکسلا اورخانپور میں ہو گا،آئی سی سی چیمپئیمز  ٹرافی ایونٹ میں شریک تمام ممالک میں جائےگی،اسلام آباد میں ٹرافی کو اسکول کالجز اور مختلف سائٹس پر لیجایا جائے گا،دامن کوہ فیصل مسجد اور پاکستان منومنٹ  میں ٹرافی کی نمائش ہو گی،شعیب اختر ٹرافی کی تقریب میں موجود ہوں گے۔ آئی سی سی چیمپئینز ٹرافی کا دیگر ممالک کا ٹور 10 سے 13دسمبربنگلہ دیش میں ٹرافی کا ٹورہوگا، 25 دسمبر سے 5 جنوری تک آسٹریلیا میں ٹرافی ٹور ہوگا،6 جنوری سے 11جنوری نیوزی لینڈ میں ٹرافی رکھا گیاہے،12 سے 14 جنوری انگلینڈمیں ٹرافی ہوگا ، 15 سے 22 دسمبر ساوتھ افریقہ میں ٹرافی ٹوررکھا گیا ہے،15 سے 26 جنوری انڈیا میں ٹرافی ٹور ہو گا ،27 جنوری کو پاکستان میں ٹرافی کا  ایونٹ شروع ہو گا۔  ","sports"
"644","دوسرا ٹی ٹوینٹی، آسٹریلیا نے پاکستان کو شکست دیدی","https://urdu.samaa.tv/2087324743","آسٹریلیا نے پاکستان کو دوسرے ٹی ٹوینٹی میچ میں13رنز شکست دیتے ہوئے تین میچز کی سیریز 2-1 سے جیت لی ہے ۔ تفصیلات کے مطابق پاکستان کی پوری ٹیم آسٹریلیا کی جانب سے دیئے گئے 148 رنز کے ہدف کے تعاقب میں134رنز ہی بنانے میں کامیاب ہوئے ۔ قومی ٹیم کی جانب سے صرف عثمان خان اچھی کارکردگی دکھانے میں کامیاب ہوئے اور انہوں نے 38 گیندوں پر 52 رنز کی اننگ کھیلی ۔ قومی ٹیم کے کپتان 16 ، بابراعظم 3 ، صاحبزادہ فرحان 5 ، سلمان آغا صفر ، عباس آفریدی 4 رنز بنانے میں کامیاب ہوئے ۔ اس سے قبل آسٹریلیا نے ٹاس جیت کر بیٹنگ کافیصلہ کیا اور پاکستان کو جیت کیلئے 148 رنز کا ہدف دیا جس میں میتھیو شارٹ 32 رنز کے ساتھ سرفہرست رہے ۔ ان کے علاوہ جیک فریزر 20 ، گلین میکسویل 21 ، مارکس سٹونس 14 ، ٹم ڈیوڈ 18 اور ایرون ہارڈی 28 رنز بنانے میں کامیاب ہوئے ۔ پاکستان کی جانب سے حارث روف نے بہتر کارکردگی دکھاتے ہوئے 4 ، عباس آفریدی نے 3 جبکہ سفیان مقیم نے 2 کھلاڑیوں کو آوٹ کیا ۔","sports"
"645","آئی سی سی سے چیمپیئنز ٹرافی ٹور کے حوالے سے اب بھی بات چیت جاری ہے:  ذرائع پی سی بی","https://urdu.samaa.tv/2087324725","پی سی بی ذرائع کا کہناہے کہ آئی سی سی سے چیمپئنز ٹرافی کے ٹور کے حوالے سے اب بھی بات چیت جاری ہے ، پی سی بی نے یکطرفہ طور پر ٹرافی شیڈول کو فائنل نہیں کیا ۔ ذرائع پی سی بی کے مطابق پی سی بی نے ہمیشہ آئی سی سی اور کمرشل پارٹنرز کے تعاون سے کھیل کی بہتری کے لئے کام کرتا ہے،  پی  سی بی یکطرفہ طور پر ٹرافی شیڈولڈ کو فائنل نہیں کیا ، ٹرافی ٹور 16 نومبر سے اسلام آباد سے شروع ہوگا اور شیڈولڈ کے مطابق 24 نومبر کو ختم ہو گا۔ ذرائع کا کہناتھا کہ چیمپئنز ٹرافی کا شیڈول اور ٹور کا روٹ آئی سی سی سے منظور کر دہ ہی ہے ،  ٹرافی ٹور کا روٹ اور شیڈول آئی سی سی کے مشورے اور مرضی سے فائنل ہوا،  آئی سی سی خود روٹ اور شیڈول فائنل کرنے کے بعد کیسے اعتراض کر سکتا ہے،  ماضی میں  شیڈول اور ٹرافی ٹور کا روٹ فائنل ہونے کے بعد کبھی تبدیل نہیں کیا گیا۔ ذرائع  کا کہناتھا کہ بھارت پاکستان آنے سے انکار کے بعد ٹرافی ٹور پر کیسے اعتراض کر سکتا ہے ، جو ملک پاکستان آنے سے انکاری ہو اس کا اعتراض کیسے جائز ہے۔ ذرائع کے مطابق  روٹ میں اسلام آباد، ہنزہ، گلگت، مری اور مظفر آباد شامل ہیں،  بھارت کا آئی سی سی ٹرافی ٹور میں آزاد کشمیر  شامل کرنے ہر اعتراض ناجائز ہے،  انڈیا 2023 کی ورلڈ کپ ٹرافی لداخ کے متنازعہ علاقے کیسے لے گیا تھا۔","sports"
"646","حکومت پاکستان نے بڑی تعداد میں بھارتی فینز کو ویزا دینے کی تیاری کرلی: ذرائع","https://urdu.samaa.tv/2087324713","پاکستان کرکٹ بورڈ نے چیمپئنز ٹرافی کیلئے اپنی تیاریاں جاری رکھی ہوئی ہیں اور اس حوالے سے حکومت پاکستان نے بھی بڑی تعداد میں بھارتی فینز کو ویزا دینے کی تیاری مکمل کر لی ہے ۔ ذرائع کے مطابق  چمپئنز ٹرافی کے میچز دیکھنے والے فینز کو بڑی تعداد میں ویزے دیئے جائیں گے اور انہیں پاکستان آمد پر خوش آمدید کہا جائے گا ۔ پاکستان نے بی سی سی آئی کو بارڈر قوانین میں نرمی کے حوالے سے آگاہ کر دیاہے ،   چیمپینز ٹرافی میں شریک تمام ٹیموں کے شائقین کو آئی سی سی قوانین کی روشنی میں ویزے جاری کئے جائنگے۔","sports"
"647","بھارت کی منفی اسپورٹس ڈپلومیسی","https://urdu.samaa.tv/2087324710","پاکستان میں ایشیا کپ کھیلنے سے انکار بھارت کی طرف سےکھیل کو مستقل طور پر سیاسی رنگ دینے کا عکاس ہے،جو علاقائی ٹورنامنٹس میں منصفانہ کھیل اور اتحاد کے جذبےکو نقصان پہنچاتا ہے۔ پاکستان کی میزبانی میں ہونے والے ایونٹس کا بائیکاٹ کرکے بھارت کرکٹ ڈپلومیسی کی اصل روح کو متاثر کرتا ہے، جو اکثر اقوام کے مابین کشیدگی کو کم کرنے کا ذریعہ رہا ہے۔ بھارت کا پاکستان میں ایشیا کپ میں شرکت نہ کرنے کا فیصلہ انٹرنیشنل کرکٹ کونسل (ICC) کی کھیل کو سیاست سے الگ رکھنے کی پالیسی کو نظر انداز کرتا ہے۔ یہ اقدام پاکستان کے اس جائزحق کو متاثر کرتا ہےکہ وہ بین الاقوامی ایونٹس کی میزبانی کرے، حالانکہ پاکستان نے سیکیورٹی اور انفراسٹرکچر کو یقینی بنانے میں کامیاب کوششیں کی ہیں۔ یہ اقدام پاکستان کےاس جائزحق کومتاثرکرتا ہے کہ وہ بین الاقوامی ایونٹس کی میزبانی کرے، حالانکہ پاکستان نے سیکیورٹی اور انفراسٹرکچرکو یقینی بنانےمیں کامیاب کوششیں کی ہیں۔ بھارت کا مؤقف یہ ظاہرکرتا ہےکہ وہ کرکٹ کی دنیا میں پاکستان کوتنہا کرنےکی حکمت عملی پرعمل پیرا ہے اور ایشیائی کرکٹ برادری کے ایک اہم رکن کو الگ تھلگ کرنے کے لیے اپنے اثر و رسوخ کا استعمال کر رہا ہے۔ اس طرح کےبائیکاٹ سے خطے میں کرکٹ کی ترقی اور فروغ متاثر ہوتا ہے اور شائقین دلچسپ حریفانہ مقابلوں اور تاریخی میچوں سے محروم ہو جاتے ہیں،بائیکاٹ سے میزبان ملک کو مالی نقصان ہوتا ہے، جس میں اسپانسر شپ، براڈکاسٹنگ رائٹس اور ایسے اہم ٹورنامنٹس سے جڑی سیاحت کی آمدنی متاثر ہوتی ہے۔ پاکستان میں کھیلنے سے بھارت کا انکار کھیل کے جذبے کی کمی کو ظاہر کرتا ہے اور علاقائی ہم آہنگی کی بجائے سیاسی ایجنڈے کو ترجیح دیتا ہے،یہ اقدام پاکستان کی مثبت کھیلوں کی تاریخ کے برعکس ہے، جس نے دو طرفہ کشیدگی کے باوجود بھارت میں ہونے والے ٹورنامنٹس میں شرکت کی ہے۔ پاکستان میں ایشیا کپ کے بائیکاٹ سے دیگرممالک کو کھیل کو سیاست زدہ کرنے کی خطرناک مثال ملتی ہے، جس سے کرکٹ کی دنیا کے اتحاد کو خطرہ لاحق ہو سکتا ہے۔ پاکستان میں ہونےوالے ایونٹس میں شرکت نہ کرکےبھارت اپنے کھلاڑیوں کو مختلف کھیل کے حالات میں کھیلنے کے تجربے سے محروم کر رہا ہے،جو ان کی ترقی پر اثر انداز ہوتا ہے۔ یہ فیصلہ بھارت کی دوغلی پالیسی کی عکاسی کرتا ہے، جو بظاہر کرکٹ کے عالمی فروغ کی بات کرتا ہےلیکن جنوبی ایشیا میں اس کی رسائی کو محدود کرتا ہے۔ ایسے بائیکاٹس دونوں ممالک کے کرکٹ شائقین کو ایک دوسرے سے دور کر دیتے ہیں، جو دونوں قوموں کےدرمیان بڑے میچوں کا بےتابی سے انتظار کرتے ہیں۔ پاکستان میں ایشیا کپ کے بائیکاٹ سے اس خطے میں کھیل کو امن کے فروغ کے ایک ذریعہ بنانے کی برسوں کی سفارتی کوششوں کو نقصان پہنچتا ہے۔ یہ حکمت عملی بھارت کی عدم تحفظ کا اظہارکرتی ہے،جو پی ایس ایل اور ورلڈ کپ کوالیفائرز جیسے بین الاقوامی ایونٹس کی میزبانی میں پاکستان کی کامیابی کوماند کرنے کے لیے کرکٹ کو استعمال کر رہا ہے۔","sports"
"648","آئی سی سی نے انڈین کرکٹ بورڈ سے پاکستان نہ آنے کی تحریری وجوہات مانگ لیں","https://urdu.samaa.tv/2087324697","آئی سی سی نے انڈین کرکٹ بورڈ سے پاکستان نہ آنے کی تحریری وجوہات مانگ لیں ۔ ذرائع کے مطابق آئی سی سی نے انڈین کرکٹ بورڈ کو تحریری وجوہات بیان کرنے کا کہا ہے،آئی سی سی کو وجوہات کا جائزہ لے کر انڈیا بارے حتمی فیصلہ کرنا ہو گا،پاکستان نہ جانے کی وجوہات جائز نہ ہوئیں تو بھارتی ٹیم کو آنے کا کہا جائے گا،انڈیا نہ مانا تو چمپئینز ٹرافی میں 9ویں ٹیم کو شامل کیا جا سکتا ہے۔ پاکستان تحریری وجوہات ملنے پر ان کے حق میں ٹھوس شواہد مانگ سکتا یے،قوانین کے مطابق انڈین بورڈ کو پاکستان نہ جانے کی ٹھوس وجوہات دینا ہوں گے۔ کھیل ملکوں کو جوڑنے کا ذریعہ ہوتے ہیں، نائب ترجمان امریکی محکمہ خارجہ خیال رہےکہ پاکستان کرکٹ بورڈ نے آئی سی سی سے بھارتی خط کی تحریری کاپی مانگی تھی،بھارتی کرکٹ بورڈ نے آئی سی سی کو پاکستان نہ جانے بارے زبانی آگاہ کیا تھا۔ ذرائع کا کہنا ہےکہ بھارتی ٹیم کے شریک نہ ہونے سےآئی سی سی کو 50 کروڑ ڈالرزکا نقصان ہوگا،آئی سی سی نے ٹرافی کے نشریاتی حقوق، اشتہارات اور سپانسرشپ سے کمائی کرنی ہے،جبکہ پاک بھارت میچز نہ ہونے سے انڈین بورڈ کے نقصان کا تخمینہ 10 کروڑ ڈالرز ہے۔ ","sports"
"649","محمد عامر نے پاکستان ٹیم کی آسٹریلیا میں کارکردگی اور چیمپئنز ٹرافی پر موقف جاری کر دیا","https://urdu.samaa.tv/2087324686","پاکستان کے فاسٹ باولر محمد عامر نے آسٹریلیا کیخلاف ون ڈے سیریز میں کامیابی پر کپتان محمد رضوان کی تعریف کرتے ہوئے کہا کہ  ٹیم کو کریڈٹ دینا چاہیے، ہم نے 22 سال بعد آسٹریلیا کو آسٹریلیا میں ہرایاہے اور یہ کوئی آسان کام نہیں تھا، یہ ایک نئی لیڈرشپ تھی، جب آپ بڑے فیصلے لیتے ہیں تو اس طرح کے نتائج بھی آتے ہیں۔ انہوں نے کہا کہ چیمپئنز ٹرافی میں بھارت کے آنے سے انکار کے بعد اس تمام معاملے کا قصور وار آئی سی سی ہے ،  انہوں نے سارا معاملہ خراب کر دیاہے ، اگر آئی سی سی کو پتا تھا کہ بھارت نے نہیں آنا تو آپ کو کلیئر کردینا چاہیے تھا، مجھے لگتا ہے کہ  آئی سی سی کو یہ پہلے ہی پتا تھا کہ بھارت نہیں آ رہا ۔   سماء نیوز کے ساتھ خصوصی گفتگو کرتے ہوئے محمد عامر کا کہناتھا کہ  ہم کرکٹ  بھی بہت اچھی کھیلے ، یہ نہیں کہہ سکتے تھے کہ ان کے ٹاپ کلاس کے پلیئرز میچ کھیلے ، ہم نے ان کو ون سائیڈڈ میچ میں ہرایا، ہمیں آگے بھی ایسے ہی بڑھتے رہنا ہے ، آگے اور بھی سیریز ہیں ، اسی طرح پلاننگ سے سیریز کھیلنا ہوں گی۔  ان کا کہناتھا کہ میں تو کہتا رہاہوں کہ رضوان کو کہیں موقع نہیں دیا،  آسٹریلیا کیخلاف ون ڈے سیریز میں رضوان نے یہ نہیں سوچا کہ پارٹ ٹائم باولر  کے تین چار اوور نکلوا دوں، اس نے کہا کہ مارنا ہے تو میرے بڑے باولرز کو مارو، رضوان نے اٹیکنگ کرکٹ کھیلی ، اس کی لیڈرشپ میں بہت فرق تھا ۔ انہوں نے کہا کہ فیصلے کنڈیشنز کو دیکھ کر لیے جاتے ہیں ، سلیکٹرز دیکھتے ہیں کہ ٹیم کو کیا کنڈیشن فائدہ دیں گی ، وہ پلیئرز کو کنڈیشن کے حساب سے چنتے ہیں، انگلینڈ کیخلاف سیریز میں سلیکٹرز کو کریڈٹ جاتاہے ۔ اسی طرح رضوان نے بھی آسٹریلیا کی کنڈیشن کے مطابق حکمت عملی بنائی۔ محمد عامر کا کہناتھا کہ کرکٹ میں آپ کو بریک کی بھی ضرورت ہوتی ہے ،  اگر نہیں کریں گے تو آپ جب ذہنی طور پر تھکتے ہیں تو آپ کی پرفارمنس بھی خراب ہوتی ہے ، نسیم ، شاہین ، حارث اور بابر کو دیکھ لیں تو وہ بریک کے بعد اچھی فارم میں نظر آئے ۔ پاکستانی باولر نے اپنے مستقبل کے میں گفتگو کرتے ہوئے کہا کہ  میں بس سٹاپ پرکھڑے رہنے والا بندہ نہیں ہوں ، بورڈ آگے کا سوچ رہاہے اور نوجوانوں کے ساتھ آگے بڑھنا چاہتاہے تو میں بھی اپنی زندگی میں آگے بڑھ رہاہوں ، دو تین مہینوں میں آپ کو بریکنگ نیوز ملے گی ۔ انہوں نے کہا کہ چیمپئنز ٹرافی میں بھارت کے آنے سے انکار کے بعد اس تمام معاملے کا قصور وار آئی سی سی ہے ،  انہوں نے سارا معاملہ خراب کر دیاہے ، اگر آئی سی سی کو پتا تھا کہ بھارت نے نہیں آنا تو آپ کو کلیئر کردینا چاہیے تھا، مجھے لگتا ہے کہ  آئی سی سی کو یہ پہلے ہی پتا تھا کہ بھارت نہیں آ رہا ۔ محمد عامر نے کہا کہ سننے میں بھی آ رہاہے کہ سپانسرز بھی آئی سی سی کو تنگ کر رہے ہیں، اس میں پاکستان کا کوئی قصور نہیں ہے ،  کرکٹ بورڈ نے سٹیڈیمز اپ گریڈ کرنے پر بہت پیسہ لگایا ہے ، تاکہ ٹیموں کا ویلکم اچھا ہوا، پاکستان تو متاثرہ ہے ۔پاکستان کا چیمپئنز ٹرافی کے معاملے پر موقف درست ہے ۔","sports"
"650","انٹرنیشنل کرکٹ کونسل نے چیمپینز ٹرافی دبئی سے اسلام آباد پہنچا دی","https://urdu.samaa.tv/2087324679","انٹر نیشنل کرکٹ کونسل نے چیمپئنز ٹرافی   دبئی سے اسلام آباد پہنچا دی ہے جس کے بعد 16 نومبر سے ٹرافی کے ٹور کا آغاز ہوگا۔ تفصیلات کے مطابق  24 نومبر تک جاری رہنے والے ٹرافی ٹور کا آغاز سکردو سے ہوگا، سکردو کے بعد چمپئینز ٹرافی کو کے ٹو بیس کیمپ لے جایا جائے گا، ٹرافی ٹور میں وہ شہر بھی کورہوں گے جہاں چیمپینز ٹرافی کے میچز ہونا ہیں، یہ پہلا موقع ہے کہ چیمپینز ٹرافی کے شیڈول کے اعلان کے بغیر ہی ٹرافی ٹور شروع ہو گا ،  آئی سی سی ٹورنامنٹ کے آغاز سے 4 ماہ پہلے شیڈول کا اعلان کرتا ہے۔ مینز ٹی20 ورلڈ کپ 2024 کے شیڈول کا اعلان 4 ماہ پہلے جنوری میں کیا گیا تھا،  مینز ون ڈے ورلڈکپ 2023 کے شیڈول کا اعلان 3 ماہ پہلے جون میں ہوا تھا، آئی سی سی چیمپئنز ٹرافی 19 فروری سے 9 مارچ تک پاکستان میں شیڈولڈ ہے، آئی سی سی نے چیمپینز ٹرافی کے شیڈول کا اعلان 11 نومبر کو لاہور میں کرنا تھا ۔  ","sports"
"651","کپتان محمد رضوان نے آسٹریلیا سے شکست کی وجہ بیان کر دی","https://urdu.samaa.tv/2087324672","آسٹریلیا نے پاکستان کو پہلے ٹی ٹوینٹی میچ میں 29 رنز سے شکست دیتے ہوئے فاتحانہ آغاز کر دیاہے تاہم اب کپتان محمد رضوان نے شکست کی وجہ بیان کر دی ہے ۔ تفصیلات کے مطابق قومی ٹیم کے کپتان محمد رضوان کا کہناتھا کہ 7 اوورز کے میچ میں چیزوں کو نارمل رکھنا اور پلاننگ کرنا مشکل ہو تی ہے ، آئندہ میچز میں کم بیک کرنے کی کوشش کریں گے ، گلین میکسویل کو کریڈٹ دینا پڑے گا کیونکہ ان کی اننگز سے بڑا فرق پیدا کر دیا ۔ یاد رہے کہ گلین میکسویل نے پاکستان کیخلاف شاندار بیٹنگ کا مظاہرہ کرتے ہوئے 19 گیندوں پر 43 رنز کی اننگ کھیلی جو کہ آسٹریلیا کیلئے نہایت فائندہ مند ثابت ہوئی۔ آسٹریلیا نے پاکستان کو جیت کیلئے 94 رنز کا ہدف دیا جس کے جواب میں پاکستانی ٹیم 9 وکٹوں کے نقصان پر 64 رنز ہی بنانے میں کامیاب ہوئی۔","sports"
"652","آئی سی سی چیمپینز ٹرافی کے براڈکاسٹنگ رائٹس خریدنے والی کمپنی کا صبر جواب دے گیا: ذرائع","https://urdu.samaa.tv/2087324671","آئی سی سی چیمپئنز ٹرافی کے براڈ کاسٹنگ رائٹس خریدنے والی کمپنی ڈزنی سٹار کا صبر جواب دے گیا ہے ، کمپنی کی جانب سے آئی سی سی سے چیمپئنز ٹرافی کا شیڈول فوری جاری کرنے کا مطالبہ کر دیاہے ۔ ذرائع کے مطابق  آئی سی سی نے ڈزنی سٹار کو 2027 تک کے میڈیا رائٹس تین بلین ڈالرز میں فروخت کیے تھے،  آئی سی سی نے یقین دلایا تھا کہ کہ تین پاک بھارت میچز لازمی ہوں گے،  بھارتی ٹیم کے پاکستان آنے سے انکار کے بعد ایسا ہوتا دکھائی نہیں دیتا،  براڈ کاسٹرز کو سب سے زیادہ کمائی پاک بھارت میچز سے ہی ہونا تھی،  شیڈول کے اعلان میں تاخیر سے براڈ کاسٹرز کا بڑا نقصان ہو رہا ہے۔","sports"
"653","پہلا ٹی ٹوینٹی، آسٹریلیا نے پاکستان کو شکست دیدی","https://urdu.samaa.tv/2087324666","آسٹریلیا نے پہلے ٹی ٹوینٹی میچ میں پاکستان کو 29رنز سے شکست دیدی ۔ تفصیلات کے مطابق بارش کے باعث میچ تاخیر کا شکار ہوا اور ڈک ورتھ لوئس میتھڈ کا استعمال کرتے ہوئے میچ کو 7 اوورز تک محدود کر دیا گیا جس میں پاکستان نے ٹاس جیت کر فیلڈنگ کا فیصلہ کیا جو کہ غلط ثابت ہوا۔ پاکستان نے 7 اوورز میں 9وکٹوں کے نقصان پر 64رنزبنائے  جس میں عباس آفریدی اور حسیب اللہ کی کارکردگی کچھ قابل ذکر رہی جبکہ ان کے علاوہ کوئی بھی کھلاڑی ڈبل فگر میں بھی داخل ہونے میں کامیاب نہیں ہوسکا ۔ پاکستان کی جانب سے  صاحبزادہ فرحان اور کپتان محمد رضوان نے میدان میں اتر کر کھیل کا آغاز کیا لیکن کپتان صفر پر پولین لوٹ گئے جبکہ صاحبزادہ فرحان 8 رنز بنانے میں کامیاب ہوئے ۔ بابراعظم 3 ، عثمان خان 4 ، سلمان آغا 4 بنانے میں کامیاب ہوئے ۔ عرفان خان صفر پر آوٹ ہوئے ۔ حسیب اللہ پہلے کھلاڑی تھے جنہوں نے ڈبل فگر میں داخلہ حاصل کیا اور 12 رنز بنا کر کیچ آوٹ ہو گئے ۔ آسٹریلیا کی جانگ سے گلین میکسویل نے پاکستانی باولرز کی خوب دھنائی کی اور 43 رنز کی اننگ کی مدد سے ٹیم کو 94 رنز کا ہدف دینے میں اہم کردار ادا کیا اس کے علاوہ مارکس سٹونس نے 21 رنز بنائے ۔ آسٹریلیا نے پہلے ٹی 20  میچ میں پاکستان کو جیت کے لئے 7 اوورز میں 94 رنز کا ہدف دے دیا۔ پاکستان کی جانب سے عباس آفریدی نے 2 جبکہ حارث رؤف اور نسیم شاہ نے ایک ، ایک کھلاڑی کو آؤٹ کیا۔","sports"
"654","ٹی 10 لیگ کے لئے 8 پاکستانی کھلاڑیوں کو این او سی جاری","https://urdu.samaa.tv/2087324660","پاکستان کرکٹ بورڈ ( پی سی بی ) نے ٹی 10 لیگ کے لئے 8 کھلاڑیوں کو این او سی جاری کر دیے۔ لیگ کرکٹ میں شرکت کے لئے پاکستانی کھلاڑیوں کے این او سی کے معاملے میں اہم پیشرفت ہوئی ہے اور بورڈ کی جانب سے ٹی ٹین لیگ کے لئے 8 کھلاڑیوں کو این اوسی جاری کر دیئے گئے ہیں۔ این او سی ملنے والے کھلاڑیوں میں آلراؤنڈر عماد وسیم، محمد عامر اور عثمان طارق شامل ہیں۔ پی سی بی نے سلمان ارشاد ، افتخار احمد  اور آصف علی کو بھی ٹی 10 لیگ کے لئے این او سی جاری کر دیئے ہیں۔ حسان خان کو گلوبل سپر لیگ ، آئی ایل ٹی ٹی ٹوئنٹی  اور بگ بیش جبکہ اسامہ میر کو بگ بیش کے لئے این اوسی جاری کئے گئے ہیں۔","sports"
"655","بھارتی کبڈی ٹیم کو بھی دورہ پاکستان کی اجازت نہ مل سکی","https://urdu.samaa.tv/2087324652","بھارت نے چیمپئنز ٹرافی کے بعد اب بھارتی کبڈی ٹیم کو بھی دورہ پاکستان کی اجازت نہیں دی۔   پاکستان اور بھارت کے درمیان آئندہ ہفتے کرتار پور میں میچز کھیلے جانے تھے جبکہ دونوں ٹیموں کے 21 نومبر کو لاہور اور 23 نومبر کو بہاولپور میں بھی میچز کھیلنے کا مجوزہ پروگرام بنایا گیا تھا۔ تاہم، ذرائع کا کہنا ہے کہ بھارت نے اپنی کبڈی ٹیم کو پاکستان بھیجنے کی اجازت دینے سے انکار کردیا ہے۔ دوسری جانب بھارتی حکام کی جانب سے پاکستان کبڈی فیڈریشن کو بھی اس حوالے سے آگاہ کر دیا گیا ہے۔ سیکرٹری کبڈی فیڈریشن محمد سرور نے اپنے ردعمل میں کہا ہے کہ بھارت کے کبڈی ٹیم نہ بھیجنے کا فیصلہ افسوسناک ہے ، میچز کے لیے بہت تیاری کی تھی۔ محمد سرور نے بتایا کہ میچز کے لیے کبڈی ٹیم کا کیمپ بھی لگایا گیا تھا۔ واضح رہے اس سے قبل بھارت کی جانب سے پاکستان میں شیڈول چیمپئنز ٹرافی کے لئے کرکٹ ٹیم بھیجنے سے بھی انکار کردیا گیا ہے۔","sports"
"656","چیمپئنز ٹرافی  منتقل کرنے کی خبروں پر جنوبی افریقہ نے بھارتی پراپیگنڈہ بے نقاب کر دیا","https://urdu.samaa.tv/2087324633","بھارت نے چیمپئنز ٹرافی 2025 میں شرکت سے انکار کر دیاہے لیکن پاکستان کرکٹ بورڈ بھی اپنے موقف پر ڈٹ گیاہے جس سے آٗئی سی سی کیلئے پریشانی کھڑی ہوئی گئی ہے اور اس دوران یہ افواہیں بھی چلتی رہیں کہ ٹورنامنٹ کو مبینہ طور پر جنوبی افریقہ منتقل کیا جا سکتا ہے تاہم اب اس معاملے پر جنوبی افریقہ کے کرکٹ بورڈ کا موقف بھی سامنے آ گیاہے ۔ ذرائع جنوبی افریقہ کرکٹ بورڈ کا کہناتھا کہ  چیمپئینز ٹرافی کو جنوبی افریقہ منتقل کرنے کے حوالے سے جنوبی افریقی بورڈ لاعلم ہے ،  تاحال چیمپئنز ٹرافی کے انعقاد کے حوالے سے جنوبی افریقہ سے کوئی رابطہ نہیں کیا گیا،  کم وقت میں جنوبی افریقہ بورڈ کے لئے چیمپئنز ٹرافی کے انعقاد کے لئے کوئی آپشن موجود نہیں ہے ،  بھارتی میڈیا پاکستان کی میزبانی کو متاثر کرنے کے لئے جنوبی افریقہ کو میدان میں لایا ہے ،  جنوبی افریقہ بورڈ کی جانب سے چیمپئنز ٹرافی کا انعقاد کم وقت میں کروانا ممکن نہیں ہے ۔ ذرائع کے مطابق  آئی سی سی میں تاحال جنوبی افریقہ کے آپشن پر کوئی بات چیت نہیں ہوئی، 2009 میں چیمپئینز ٹرافی کو جنوبی افریقہ منتقل کرنے کا معاملہ مختلف تھا،  2009 کی چیمپئنز ٹرافی کا میزبان پاکستان تھا ، بورڈ ممبرز نے سکیورٹی پر تحفظات کا اظہار کیا تھا، موجودہ حالات میں تمام اہم بورڈ ممبرز کی ٹیمیں پاکستان کا دورہ کرچکی ہیں۔  انگلینڈ، آسٹریلیا، نیوزی لینڈ سمیت کسی ملک نے پاکستان آنے سے قبل کسی تحفظات یا خدشات کا اظہار نہیں کیا،  بھارتی میڈیا نے چیمپئینز ٹرافی مکمل طور پر جنوبی افریقہ منتقل کرنے کا شوشا چھوڑا تھا ، تاحال آئی سی سی نے اس حوالے کوئی غور نہیں کیا۔","sports"
"657","پاکستان اور آسٹریلیا کے درمیان پہلا ٹی 20 بارش سے متاثر ہونے کا خدشہ","https://urdu.samaa.tv/2087324632","پاکستان اور آسٹریلیا کے درمیان پہلا ٹی 20 میچ بارش سے متاثر ہونے کا خدشہ پیدا ہوگیا۔ پاکستان اور آسٹریلیا کے درمیان تین ٹی 20 میچز پر مشتمل سیریز کا پہلا میچ کل برسبین میں کھیلا جائے گا تاہم، میچ کے دن بارش کی پیشگوئی سامنے آگئی ہے۔ لازمی پڑھیں۔ ٹی 20 سیریز سے قبل آسٹریلوی ٹیم کو بڑا دھچکا برسبین کے محکمہ موسمیات کی جانب سے جمعرات کو بارش کی پیشگوئی کی گئی ہے۔ محکمہ موسمیات کے مطابق کل دوپہر بارش کا امکان ہے جبکہ بارش کے ساتھ ہلکی پھلکی ہوا کی بھی پیشگوئی کی گئی ہے۔ یاد رہے کہ دونوں ٹیموں کے درمیان ٹی 20 سیریز کا دوسرا میچ 16 اور تیسرا اور آخری میچ 18 نومبر کو کھیلا جائے گا۔","sports"
"658","چیئرمین پی سی بی محسن نقوی نے بابراعظم اور شاہین آفریدی کیلئے پیغام جاری کر دیا","https://urdu.samaa.tv/2087324621","پاکستان کرکٹ بورڈ کے چیئرمین محسن نقوی نے  شاہین شاہ آفریدی اور بابراعظم کیلئے پیغام جاری کرتے ہوئے انہیں ون ڈے فارمیٹ میں اپنے اپنے شعبے میں نمبر ون رینکنگ حاصل کرنے پر مبارک باد دی ہے ۔ تفصیلات کے مطابق  محسن نقوی نے پیغام یں کہا کہ بیٹنگ اور بولنگ میں پہلی پوزیشن حاصل کرنا پاکستان کی کامیابی ہے ۔ آسٹریلیا کے خلاف ون ڈے سیریز میں بہترین باؤلنگ کرنے پر شاہین شاہ آفریدی کو انعام مل گیا ہے ، انٹرنیشنل کرکٹ کونسل ( آئی سی سی ) کی جانب سے جاری کردہ نئی ون ڈے رینکنگ میں شاہین آفریدی پہلے نمبر پر پہنچ گئے۔ آئی سی سی کی جانب سے جاری کردہ نئی رینکنگ میں شاہین آفریدی 3 درجے ترقی کے بعد پہلی پوزیشن پر پہنچے ہیں۔نئی رینکنگ میں افغان اسپنر راشد خان دوسرے اور جنوبی افریقا کے کیشو مہاراج 2 درجہ تنزلی کے بعد تیسرے نمبر پر موجود ہیں۔ بھارتی باؤلر کلدیپ یادیو چوتھی، نمیبیا کے برنارڈ کی پانچویں ، بھارتی باؤلر جسپریت بمراہ کی چھٹی، کیویز ٹرینٹ بولٹ کی ساتویں، بھارتی کھلاڑی محمد سراج کی آٹھویں، آسٹریلین اسپنر ایڈم زیمپا کی نویں اور جوش ہیزل ووڈ کی دسویں پوزیشن ہے۔ ون ڈے بیٹرز رینکنگ نئی بیٹرز رینکنگ میں پاکستان کے سابق کپتان بابر اعظم پہلی پوزیشن پر براجمان ہیں جبکہ روہت شرما دوسری، شمبن گل تیسری اور ویرات کوہلی چوتھی پوزیشن پر براجمان ہیں۔ آئرش کھلاڑی ہیری ٹیکٹر پانچویں، ڈیرل مچل چھٹی، نسانکا ساتویں، رحمان اللہ گرباز آٹھویں، اسالانکا نویں اور شائے ہوپ دسویں نمبر پر موجود ہیں۔","sports"
"659","شاہین شاہ آفریدی آئی سی سی ون ڈے کے نمبر ون باؤلر بن گئے","https://urdu.samaa.tv/2087324603","قومی کرکٹ ٹیم کے فاسٹ باؤلر شاہین شاہ آفریدی آئی سی سی ون ڈے کے نمبر ون باؤلر بن گئے۔   آسٹریلیا کے خلاف ون ڈے سیریز میں بہترین باؤلنگ کرنے پر شاہین شاہ آفریدی کو انعام مل گیا، انٹرنیشنل کرکٹ کونسل ( آئی سی سی ) کی جانب سے جاری کردہ نئی ون ڈے رینکنگ میں شاہین آفریدی پہلے نمبر پر پہنچ گئے۔  آئی سی سی کی جانب سے جاری کردہ نئی رینکنگ میں شاہین آفریدی 3 درجے ترقی کے بعد پہلی پوزیشن پر پہنچے ہیں۔ نئی رینکنگ میں افغان اسپنر راشد خان دوسرے اور جنوبی افریقا کے کیشو مہاراج 2 درجہ تنزلی کے بعد تیسرے نمبر پر موجود ہیں۔ بھارتی باؤلر کلدیپ یادیو چوتھی، نمیبیا کے برنارڈ کی پانچویں ، بھارتی باؤلر جسپریت بمراہ کی چھٹی، کیویز ٹرینٹ بولٹ کی ساتویں، بھارتی کھلاڑی محمد سراج کی آٹھویں، آسٹریلین اسپنر ایڈم زیمپا کی نویں اور جوش ہیزل ووڈ کی دسویں پوزیشن ہے۔ ون ڈے بیٹرز رینکنگ نئی بیٹرز رینکنگ میں پاکستان کے سابق کپتان بابر اعظم پہلی پوزیشن پر براجمان ہیں جبکہ روہت شرما دوسری، شمبن گل تیسری اور ویرات کوہلی چوتھی پوزیشن پر براجمان ہیں۔ آئرش کھلاڑی ہیری ٹیکٹر پانچویں، ڈیرل مچل چھٹی، نسانکا ساتویں، رحمان اللہ گرباز آٹھویں، اسالانکا نویں اور شائے ہوپ دسویں نمبر پر موجود ہیں۔","sports"
"660","چیمپئنزٹرافی میں بھارتی ٹیم کو ویلکم کریں گے، کپتان محمد رضوان","https://urdu.samaa.tv/2087324598","قومی کرکٹ ٹیم کےکپتان محمد رضوان نےکہا چیمپئنز ٹرافی میں بھارتی ٹیم کو  ویلکم کریں گے،چیمپئنز ٹرافی سے متعلق فیصلہ بورڈ نے کرنا ہے۔ آسٹریلیا کیخلاف ٹی ٹوئنٹی سیریزسےقبل میڈیا سے گفتگو میں کپتان محمد رضوان نےکہا انٹرنیشنل کرکٹ میں چیلنجز کا سامنا کرنا پڑتا ہے،آسٹریلیا کے خلاف کھیلنا یا آسٹریلیا میں کھیلنا ہمیشہ ایک چیلنج ہوتا ہے۔ پلیئنگ الیون پربات ہوئی مگر اس کو خفیہ رکھنا چاہتے ہیں،بطور کپتان دوسروں کےساتھ مشورہ کروں گا، جیسن گلیسپی کو ہماری جیت کاکریڈٹ جاتا ہےوہ ایک بہترین کوچ ہیں، میری کپتانی میں ہیڈ کوچ سے نوجوان کھلاڑی تک سب سے مشورہ کرتا ہوں۔ ","sports"
"661","چیمپئنز ٹرافی ، پی سی بی کے آئی سی سی کو لکھے گئے خط کے مندرجات منظر عام پر","https://urdu.samaa.tv/2087324585","پاکستان کرکٹ بورڈ کی جانب سے بھارت کے چیمپئنز ٹرافی کیلئے پاکستان آنے سے انکار پر آئی سی سی کو لکھے گئے خط کے مندرجات منظر عام پر آ گئے ہیں ۔ سماء نیوز نے پی سی بی کی جانب سے آئی سی سی کو لکھے جانے والے خط کا متن حاصل کر لیاہے جس میں کہا گیاہے کہ  بھارتی کرکٹ بورڈ نے انہیں کب یہ اطلاع دی کہ انڈین کرکٹ ٹیم پاکستان میں ہونے والی چیمپینز ٹرافی میں شرکت نہیں کر پائے گی۔کیا بھارتی کرکٹ بورڈ نے آئی سی سی کو اپنے انکار سے تحریری طور پر آگاہ کیا ہے۔ خط میں کہا گیاہے کہ اگر بھارت نے تحریری طور پر پاکستان آنے سے معذرت کی ہے تو اس کی کیا وجوہات بیان کی گئی ہیں۔ خط میں سوال کیا گیا کہ آئی سی سی نے بھارتی کرکٹ بورڈ کے ٹیم بھیجنے سے انکار پر اسکی جانب سے کیا جواب دیا گیا ہے۔ ذرائع کے مطابق پاکستان کرکٹ بورڈ ان تمام سوالات کے جواب لینے کے بعد قانونی مشورہ کرے گا۔ پی سی بی جواب آنے پر حکومت سے گائیڈنس لے گا تا کہ آئندہ کالائحہ عمل ترتیب دیا جا سکے، اگر بھارت واقعی اپنی کرکٹ ٹیم پاکستان نہیں بھیجتا اور آئی سی سی بھارتی انکار کو تسلیم کر لیتا ہے تو پاکستان چیمپئنز ٹرافی کا میچ کہیں بھی بھارت کے ساتھ نہیں کھیلے گا۔ پی سی بی نے آئی سی سی سے انڈین کرکٹ بورڈ کی پاکستان آنے سے تحریری معذرت کی کاپی بھی مانگی ہے تا کہ ان وجوہات کا جائزہ لیا جا سکے جن کی بنیاد پر یہ فیصلہ کیا گیا ہے۔","sports"
"662","بھارت چیمپئنز ٹرافی کیلئے دراصل پاکستان کیوں نہیں آ رہا ؟ تہلکہ خیز انکشاف","https://urdu.samaa.tv/2087324582","بھارت نے چیمپئنز ٹرافی کیلئے پاکستان آنے سے انکار کر دیاہے جبکہ پی سی بی اپنے موقف پر ڈٹ گیا ہے اور ہائبرڈ ماڈل قبول کرنے سے انکار کر دیا ہے جس پر سینئر صحافی حامد میر نے چونکا دینےوالا انکشاف کیا کہ گزشتہ دس روز میں کچھ ایسا ہواہے جس کے باعث بھارت نے ٹیم پاکستان نہ بھیجنے کا فیصلہ کیا ہے جبکہ بھارتی صحافی وکرانت گپتا کا کہناہے کہ بھارتی ٹیم کے کچھ کھلاڑی بھی پاکستان آنے سے متعلق کشمکش کا شکار تھے ۔   وکرانت گپتا سماء نیوز کے پروگرام ’ زور کا جوڑ‘ میں خصوصی گفتگو کرتے ہوئے بھارتی سپورٹس صحافی وکرانت گپتا کا کہناتھا کہ میں نے سوا سال قبل ایشیا کپ کے موقع پر کہا تھا کہ بھارتی ٹیم چیمپئنز ٹرافی کیلئے پاکستان جائے گی لیکن حالات بدل گئے مجھے پانچ چھ ماہ سے لگ رہا تھا کہ شائد اب انڈیا نہیں جائے گا ، ایک سال پہلے دنیا الگ تھی ، اس وقت بائیڈن امریکہ کے صدر تھے جبکہ اب ٹرمپ منتخب ہو چکے ہیں ۔ سوا سال قبل مجھے لگا تھا کہ شائد کچھ حالات بہتر ہو جائیں گی لیکن دونوں ملکوں میں سفارتی مسائل ہیں تو ایسا نہیں ہو سکتا کہ بھارت اپنا موقف بدل لے ۔پاکستان میزبان ہے اور بطور میزبان پاکستان کا حق بنتا ہے کہ وہ اعتراض کرے، میری ہمدردی پاکستان کے ساتھ ہے۔ بھارتی کرکٹ بورڈ نے تو کہہ دیا ہے کہ حکومت ٹیم بھیجنے کی اجازت نہیں دے رہی ، تو اب گیند پاکستان اور آئی سی سی کے کورٹ میں ہے ، اب یہاں کیا کرناہے یہ ان دونوں پر منحصر ہے ۔ وکرانت گپتا کا کہناتھا کہ  جہاں تک کرکٹ کی بات ہے تو مجھے لگتا ہے کہ سیکیورٹی ایک وجہ ہے اور دوسری وجہ سفارتی تعلقات ہیں، سیکیورٹی کی بات ہوتی ہے تو پھر پلیئرز کی سیکیورٹی کی بات کی جاتی ہے ، بھارتی ٹیم کے کچھ کھلاڑیوں سے میری بات ہوئی تو وہ حقیقت میں اس کشمکش میں تھے کہ انہیں پاکستان کھیلنے جانا چاہیے یا نہیں جا نا چاہیے ۔ سینئر صحافی حامد میر حامد میر نے پروگرام میں گفتگو کرتے ہوئے کہا کہ ابھی کچھ ہی دن پہلے اکتوبر 2024 میں اسلام آباد میں شنگھائی تعاون تنظیم کا اجلاس ہوا، اس میں بھارت کے وزیر خارجہ ایس جے شنکر اپنے وفد کے ساتھ آئے اور 2دن تک ٹھہرے ،  جب وہ واپس گئے تو انہوں نے بیان دیا تھا کہ ہم بہت خوش جا رہے ہیں، انہوں نے حکومت پاکستان کی میزبانی کا شکریہ بھی ادا کیا تھا،  بھارتی وزیر خارجہ کی پاکستان میں نائب وزیر اعظم اور وزیر خارجہ اسحاق ڈار سے ملاقات بھی ،اس دوران  بھارتی صحافی خصوصی طور پر لاہور گئےوہاں نوازشریف سے ملاقات ہوئی،  نوازشریف نے کہا کہ پاکستان اور بھارت  کو کرکٹ ضرور کھیلنی چاہیے ۔ حامد میر کا کہناتھا کہ اب جو فیصلہ بھارت کاآیا ہے کہ  بھارتی ٹیم پاکستان چیمپئنز ٹرافی کھیلنے نہیں آئے گی، لگتا ہے کہ گزشتہ تین چار ہفتوں میں ایسی چیز ہوئی ہے جس کا نا تو پاکستان کی حکومت کھل کر اظہار کر رہی ہے اور نہ ہی بھارتی حکومت کھل کر اظہار کر رہی ہے ، اگر بھارت کا پرانا موقف ہے کہ دہشتگردی ہوتی ہے تو پھر جے شنکر کیوں آئے تھے پاکستان ،، جاتے ہوئے جے شنکر نے ٹویٹ بھی کی ۔ حامد میر کا کہناتھا کہ دو تین ہفتے میں بیک ڈور چینل میں کچھ ایسی پیشرفت ہوئی ہے ،   جو کہ میڈیا میں نہیں آئی لیکن ان کی وجہ سے پاکستان اور بھارت آپس میں کرکٹ نہیں کھیل رہے ، محسن نقوی کے پاس ایک مثبت پہلو یہ ہے کہ ان کے پاس ایک سیاسی عہدہ بھی ہے ، وجہ اگر میں بتاوں تو مناسب نہیں اگر وہ خود بتائیں تو بہتر ہے ۔ ان کا کہناتھا کہ میری پاکستان کی حکومت کے اہم آدمی سے بات ہوئی تو میں نے ان سے پوچھا کہ جب پچھلے سال پاکستان کی ٹیم بھارت گئی تھی تو اس وقت بھی آپ کو پتا تھا کہ بھارتی ٹیم نے پاکستان آنا ہے تو اس وقت آپ نے ان سے بات نہیں کی؟ تو انہوں نے کہا کہ اس وقت تو یہی لگ رہا تھا کہ بھارتی ٹیم آئے گی ۔ سینئر صحافی نے کہا کہ پچھلے مہینے تک ہمیں بھی یہی پتا چل رہا تھا کہ جب جے شنکر پاکستان آئے اور اسحاق ڈار سے غیر متوقع میٹنگ ہوئی ، جے شنکر کی خواہش پر اسحاق ڈار سے میٹنگ ہوئی،  اس صورتحال میں بھارتی ٹیم پاکستان آ رہی تھی لیکن اعلان نہیں کیا  گیا تھا، بیک ڈور چینل پر یہی کہا جارہا تھا کہ بھارتی ٹیم آئے گی لیکن پھر کچھ ایسی ڈویلپمنٹ ہوئی جس پر بھارت نے پہلے لیئے گئے اپنے فیصلے پر نظر ثانی کی اور اسے تبدیل کیا ۔وزیراعظم شہبازشریف کی پالیسی کچھ اور ہے ، نوازشریف کی پالیسی کچھ اورہے ، نوازشریف نے اسحاق ڈار کے ذریعے اس سلسلے میں کام کیا تھا ۔ باسط علی باسط علی نے کہا کہ اس وقت پاکستان کرکٹ بورڈ یا بھارتی کرکٹ بورڈ پریشان نہیں بلکہ آئی سی سی پریشان ہے کیونکہ اس کے پاس کوئی جواب نہیں ہے ، کبھی آئی سی سی ایونٹ ہائبرڈ ماڈل ہواہے ؟ کبھی بھی نہیں ہوا تو اس مرتبہ کیسے ہو جائے گا؟ اگر یہ ہائبرڈ  پر جاتا ہے تو آئی سی سی ایکسپوز ہو جائے گا ۔  ","sports"
"663","معروف فٹبال کار حادثے میں زخمی ہونے کے بعد انتقال کر گئے","https://urdu.samaa.tv/2087324580","ایکواڈور کے انٹرنیشنل فٹبالر مارکو انگولو 22 برس کی عمر میں انتقال کر گئے، ان کے کلب نے فٹبالر کی موت کی تصدیق کر دی ہے ۔ تفصیلات کے مطابق مارکو انگولو  گزشتہ ماہ کار حادثے میں شدید زخمی ہوئے تھے اور 7 اکتوبر سے ہسپتال میں زیر علاج تھے۔ یہ حادثہ ایکواڈور کے دارالحکومت کویٹو کے جنوبی علاقے میں پیش آیا تھا۔ ایکوڈور کی میڈیا رپورٹس کے مطابق، فٹبالر کو کئی آپریشنز سے گزرنا پڑا اور وہ ایک ہفتے سے زیادہ وقت تک انتہائی نگہداشت کے وارڈ میں رہے، جہاں پیر کی رات ان کا انتقال ہوگیا۔ کلب ایل ڈی یو کویٹو نے منگل کی صبح جاری کردہ بیان میں کہا، ""گہرے دکھ اور افسوس کے ساتھ ہم اپنے پیارے کھلاڑی مارکو انگولو کے انتقال کی اطلاع دے رہے ہیں۔ ہم ان کے خاندان اور عزیز و اقارب سے تعزیت کا اظہار کرتے ہیں۔ ان کا انتقال ناقابل تلافی نقصان ہے جو ہمارے دلوں میں ہمیشہ کے لئے نقش ہو جائے گا۔"" مارکو انگولو ایم ایل ایس کلب ایف سی سنسناٹی کے مڈفیلڈر تھے اور انہوں نے مارچ میں ایل ڈی یو کویٹو میں بطور لون شمولیت اختیار کی تھی۔ انہوں نے کلب کے لئے 16 میچز کھیلے اور ان کا آخری میچ حادثے سے ایک دن قبل، 6 اکتوبر کو تھا۔ مارکو انگولو نے ایکواڈور کے لئے نومبر 2022 میں عراق کے خلاف میچ میں اپنا انٹرنیشنل ڈیبیو کیا تھا اور اپنے ملک کے لئے تین میچز کھیلے تھے۔","sports"
"664","بلائنڈ ٹی 20 ورلڈ کپ کیلئے پاکستان کے 16 رکنی سکواڈ کا اعلان","https://urdu.samaa.tv/2087324570","بلائنڈ ٹی ٹوئنٹی ورلڈ کپ کیلئے پاکستان کے 16 رکنی سکواڈ کا اعلان کر دیا گیا۔ بلائنڈ ٹی ٹوئنٹی ورلڈ کپ کا آغاز 23 نومبر سے ہوگا جس کی میزبانی پاکستان کرے گا جبکہ ایونٹ کے لئے 16 رکنی قومی اسکواڈ کا اعلان کردیا گیا ہے۔ 16 رکنی قومی اسکواڈ کی قیادت نثار علی کریں گے۔ بی ون کیٹیگری میں ظفر اقبال، محمد ادریس سلیم، محمد شاہ زیب اور فخر عباس شامل ہیں جبکہ بی ٹو کیٹیگری میں بابر علی، نعمت اللہ اور ہارون خان ٹیم کا حصہ ہیں۔ بی تھری کیٹیگری میں محمد صفدر، کامران اختر اور اکمل حیات شامل ہیں۔ قومی ٹیم کے ریزرو کھلاڑیوں میں محمد ایاز، معین اسلم اور محمد راشد شامل ہیں۔ قومی ٹیم کے ہیڈ کوچ محمد جمیل اور اسسٹنٹ کوچ مسعود جان ہوں گے۔ ورلڈ کپ کا افتتاحی میچ 23 نومبر کو لاہور میں پاکستان اور جنوبی افریقہ کے درمیان ہوگا۔ چیئرمین پی بی سی سی سید سلطان شاہ کا کہنا تھا کہ ٹیم میں سینئرز اور نئے کھلاڑیوں کو شامل کیا گیا ہے، پاکستانی ٹیم کے کھلاڑیوں نے ڈومیسٹک ٹورنامنٹس میں بہترین کارکردگی دکھائی ہے اور ایونٹ میں کامیابی حاصل کریں گے۔","sports"
"665","سوریا کمار یادیو کا پاکستان آمد سے متعلق سوال پر ردعمل سامنے آگیا","https://urdu.samaa.tv/2087324563","بھارتی ٹی 20 ٹیم کے کپتان سوریا کمار یادیو کا چیمئپنر ٹرافی 2025 کھیلنے کے لئے پاکستان آمد سے متعلق پوچھے گئے سوال پر ردعمل سامنے آگیا۔ یاد رہے کہ بھارتی کرکٹ بورڈ کی جانب سے انٹرنیشنل کرکٹ کونسل ( آئی سی سی ) کو زبانی آگاہ کیا گیا ہے کہ بھارتی ٹیم چیمپئنز ٹرافی کے لئے پاکستان نہیں آئے گی جس کے بعد آئی سی سی نے اس حوالے سے پاکستان کرکٹ بورڈ ( پی سی بی ) کو بھی آگاہ کردیا ہے۔ لازمی پڑھیں۔ چیمپئنز ٹرافی ، بھارتی ٹیم کے پاکستان نہ آنے پر ’ مائنس انڈیا ‘ فارمولے پر غور شروع پی سی بی کی جانب سے بھارتی بورڈ کے فیصلے پر سخت ردعمل سامنے آیا ہے اور آئی سی سی کو خط لکھ کر بھارتی ٹیم کے انکار کی ٹھوس وجوہات مانگ لی گئی ہیں جبکہ مائنس انڈیا فارمولے پر بھی غور شروع کر دیا گیا ہے۔ لازمی پڑھیں ۔روہت شرما نے چیمپئنز ٹرافی کے لئے پاکستان آمد سے متعلق بڑا بیان جاری کردیا ایسے میں جنوبی افریقا میں موجود پاکستانی فین نے بھارتی ٹی 20 ٹیم کے کپتان سوریا کمار یادیو سے بھارتی ٹیم کے دورہ پاکستان سے انکار کی وجہ پوچھ لی جس کی ویڈیو بھی وائرل ہوچکی ہے۔ خیال رہے کہ بھارتی ٹی 20 ٹیم ان دنوں سیریز کے لئے دورہ جنوبی افریقا پر موجود ہے۔ لازمی پڑھیں۔ بھارتی ٹیم اگر پاکستان نہ آئی تو، پاکستانی حکومت کی جانب سے سخت فیصلہ وائرل ویڈیو میں دیکھا جاسکتا ہے کہ پاکستانی فینز سوریا کمار سے پوچھتا ہے ’ آپ چیمپئنز ٹرافی کے لئے پاکستان کیوں نہیں آرہے ؟ ‘‘۔  A post shared by Aayat Raza Qureshi (@aayatqureshi.14)  سوریا کمار یادیو نے پاکستانی فین کے سوال پر جواب دیا کہ ’ یہ ہمارے میں نہیں ہے ‘۔ یاد رہے کہ اس سے قبل اس معاملے پر بھارتی کپتان روہت شرما کا ردعمل بھی سامنے آیا تھا جس میں ان کا کہنا تھا کہ ہم پاکستان میں کھیلنا چاہتے ہیں مگر جو فیصلہ بورڈ کرے گا اس پر عمل کرنا ہوتا ہے۔","sports"
"666","ہمارا ہدف ہے کہ آسٹریلیا کو ٹی 20 سیریز میں وائٹ واش کریں، محمد رضوان","https://urdu.samaa.tv/2087324561","پاکستان وائٹ بال کرکٹ ٹیم کے کپتان محمد رضوان کا کہنا ہے کہ ہمارا ہدف ہے کہ آسٹریلیا کو ٹی 20 سیریز میں وائٹ واش کریں۔ پاکستان کرکٹ بورڈ ( پی سی بی ) نے آسٹریلیا سے سیریز جیتنے پر ڈریسنگ روم کی ویڈیو جاری کردی ہے جس میں ہیڈ کوچ جیس گلیسپی ، اسسٹ کوچ اظہر محمود اور کپتان محمد رضوان کو گفتگو کرتے دیکھا جاسکتا ہے۔   ہیڈ کوچ جیسن گلیسپی کا کہنا تھا کہ آسٹریلیا کے خلاف ون ڈے سیریز میں ٹیم نے تمام شعبوں میں بہترین کھیلا پیش کیا، خاص کر بولنگ میں جبکہ اسسٹن کوچ اظہر محمود کا کہنا تھا کہ پوری ٹیم نے ایک ہوکر کھیلا اور جیت کیلئے بہترین عزم دکھایا۔ لازمی پڑھیں۔ پاکستان کے ہاتھوں ون ڈے سیریز میں شکست کے بعد آسٹریلیا کو ایک اور بڑا دھچکا اس موقع پر کپتان محمد رضوان کا کہنا تھا کہ پوری ٹیم اوپر سے نیچے تک ایک ہے، کسی نے ہم سے امید نہیں لگائی تھی کہ ہم اتنا اچھا کھیلیں گے۔ محمد رضوان کا کہنا تھا کہ اس سیریز سے دیگر ٹیموں نے بھی ہم سے سیکھا ہوگا، ہمارے گول بڑے ہونے چاہیں، ہمارا ٹارگٹ چیمپئنز ٹرافی جیتنا ہے اور اگر اولمپکس میں موقع آیا تو اولمپکس کو گول بنائیں گے۔ ان کا کہنا تھا کہ ٹیم کے ہر کھلاڑی کے ساتھ بات چیت کررہے ہیں کہ کیسے ٹیم کو بہتر کرسکتے ہیں۔ ان کا مزید کہنا تھا کہ ہمارا ہدف ہے آسٹریلیا کو ٹی ٹوئنٹی سیریز میں وائٹ واش کریں۔","sports"
"667","پاکستانی اسپنر نعمان علی آئی سی سی پلیئر آف دی منتھ قرار","https://urdu.samaa.tv/2087324552","انٹرنیشنل کرکٹ کونسل ( آئی سی سی ) نے پاکستانی اسپنر نعمان علی کو پلیئر آف دی منتھ قرار دے دیا۔ آئی سی سی کی جانب سے اکتوبر کے لئے پلیئر آف دی منتھ کا ایوارڈ پاکستانی اسپنر نعمان علی کو دیا گیا ہے۔ نعمان علی نے انگلینڈ کے خلاف ٹیسٹ سیریز میں بہترین پرفارمنس دکھائی تھی جبکہ انہوں نے پہلی بار آئی سی سی پلیئر آف دی منتھ کا ایوارڈ اپنے نام کیا ہے۔ نعمان علی کے ہمراہ جنوبی افریقہ کے فاسٹ باؤلر کگیسو ربادا اور نیوزی لینڈ کے اسپنر مچل سینیٹنر بھی نامزد تھے تاہم، نعمان کی کارکردگی ان پر بھاری رہی اور وہ پلیئر آف دی منتھ قرار پائے۔ پاکستانی اسپنر نے پلیئر آف دی منتھ کا ایوارڈ ملنے پر خوشی کا اظہار کرتے ہوئے ساتھی کرکٹرز کا شکریہ ادا کیا ہے۔ یاد رہے کہ انگلینڈ کے خلاف کھیلی گئی ٹیسٹ سیریز پاکستان نے دو صفر سے جیتی تھی اور نعمان علی نے 13.85 کی شاندار اوسط سے 20 وکٹیں حاصل کی تھیں۔","sports"
"668","چیمپئنز ٹرافی سے بھارت کا انکار، پی سی بی نے آئی سی سی کو خط لکھ دیا","https://urdu.samaa.tv/2087324551","پی سی بی نے وفاقی حکومت کی گائیڈ لائنز کو مدنظر رکھ کر آئی سی سی کو خط لکھ دیا۔ چیمپئنز ٹرافی سے بھارت کے انکار پر پی سی بی نے آئی سی سی کو خط لکھ دیا ہے،وفاقی حکومت کی گائیڈ لائنز کو مدنظر رکھ کر آئی سی سی کو خط لکھا گیا ہے۔ پاکستان نےآئی سی سی کو لکھےگئےخط میں سوالات کے انبار رکھ دئیے،خط میں بھارت کے پاکستان نہ آنےکی ٹھوس وجوہات پوچھی ہیں،پی سی بی نے خط میں لکھا کہ آئی سی سی کھیل کو سیاست سے دور رکھنے میں کردار ادا کرے،بھارت کے پاکستان نہ آنے کا معاملہ""کرکٹ کو سیاست کی بھینٹ چڑھانے کے مترادف ہے۔ بھارت کی دیگر ٹیمیں مختلف کھیلوں میں ماضی قریب میں پاکستان کا دورہ کرچکیں،دو ہفتے پہلے مکس مارشل آرٹس چیمپئن شپ بھارتی فائٹرز کی ٹیم لاہور کا دورہ کر چکیں،دومہینے پہلے بھی ایشئین کمبائن مکس مارشل آرٹس چیمپئن شپ میں بھارتی فائٹرز لاہور کا دورہ کر چکیں ۔حکومتی ذرائع مختلف ایونٹس میں بھارتی ٹیمیں پاکستان کا دورہ کرچکیں ہیں،صرف چیمپئنز ٹرافی کے لیےکرکٹ ٹیم پاکستان نہ بھیجناسمجھ سےبالاتر ہے، بھارت صرف اپنی انا کی وجہ سے میگا ایونٹ میں ٹیم پاکستان نہیں بھیجنا چاہ رہا،یہ کیسے ممکن ہےکہ کرکٹ ٹیم کےلیےسیکورٹی کا بہانا بنایا جائے جبکہ دیگرکھیلوں میں بھارتی ٹیمیں حصہ پاکستان کا دورہ کر چکیں ہوں؟ بھارتی ایم ایم اے فائٹرز نےآئی ایف ٹی کیلئے اکتوبر کے آخر میں پاکستان کا دورہ کیا تھا،بھارتی کی ٹینس ٹیم ڈیوس کپ میں شرکت کیلئے رواں سال فروری میں پاکستان آئی تھی،جبکہ بھارتی سکواش کھلاڑی 31ویں ایشین جونیئر سکواش چیمپئن شپ میں شرکت کیلئے جون میں پاکستان آئی تھی۔ واضح رہے کہ پاکستانی حکومت آئی سی سی چیمپئنز ٹرافی 2025ء میں بھارت کے نہ آنے پر اس سے میچز کے بائیکاٹ کا کہہ چکی ہے۔ چیمپئنز ٹرافی میں پاکستان اور بھارت کا تنازع حل نہ ہوا تو انٹرنیشنل کرکٹ کونسل (آئی سی سی) بھی مالی نقصان کی زد میں آئے گا۔ ","sports"
"669","چیمپئنز ٹرافی، حکومت کی بھارتی ٹیم کے نہ آنے پر پی سی بی کو سخت موقف اپنانے کی ہدایت","https://urdu.samaa.tv/2087324527","وفاقی حکومت نے آئی سی سی چیمپئنز ٹرافی کیلئے بھارتی ٹیم کے پاکستان نہ آنے کے معاملے پر پی سی بی کو اصولی اور سخت موقف اپنانے کی ہدایت کر دی ہے ۔ حکومتی ذرائع کے مطابق ماضی میں کئی بار آئی سی سی ایونٹس میں مختلف ٹیموں نے دوسرے ممالک میں کرکٹ کھیلنے سے انکار کیا ، مگر نہ تو ٹورنامنٹ ہائبرڈ ماڈل پہ شفٹ ہوا نہ ہی میزبانی کا مقام تبدیل کیا گیا، 1996 میں ویسٹ انڈیز اور آسٹریلیا نے ورلڈ کپ کے لیے سری لنکا کا دورہ کرنے سے انکار کر دیا ، 2003 میں، نیوزی لینڈ نے کینیا میں نہیں کھیلا، اور انگلینڈ نے زمبابوے میں کھیلنے سے انکار کر دیا۔ ذرائع کے مطابق تب  آئی سی سی نے نہ تو ہائبرڈ ماڈل پر غور نہیں کیا اور نہ ہی کسی ملک کا دورہ کرنے سے انکار کرنے والی ٹیموں کے لئے مقام تبدیل کیا، تو، اس بار ہائبرڈ ماڈل کیوں ہونا چاہئے؟ کسی قسم کا کوئی ہائبرڈ ماڈل قبول نہیں کیا جائے گا ۔ آئی سی سی کو اپنے ٹورنامنٹ کو سیاست سے ہائی جیک نہیں ہونے دینا چاہیے۔  ","sports"
"670","بھارتی ٹیم کے پاکستان نہ آنے کی خبروں پر حفیظ کا پی سی بی سے زور دار جواب کا مطالبہ","https://urdu.samaa.tv/2087324525","بھارتی کرکٹ بورڈ نے چیمیئنز ٹرافی کیلئے ٹیم بھارت بھیجنے سے انکار کر دیاہے جس پر قومی ٹیم کے سابق کپتان محمد حفیظ نے پی سی بی سے منہ توڑ جواب دینے کا مطالبہ کر دیاہے ۔ تفصیلات کے مطابق پاکستان کرکٹ ٹیم کے سابق کپتان محمد حفیظ نے ایکس پر جاری بیان میں کہا کہ یہ دن کا خواب تھا کہ بھارت چیمپئنز ٹرافی کے لیے پاکستان آ ئے گا، پاکستان محفوظ ملک ہے اور چیمپئنز ٹرافی کی میزبانی کیلئے تیار ہے۔ حفیظ نے کہا کہ پاکستان کرکٹ کھیلنے والے تمام ممالک کی میزبانی کررہا ہے لیکن بھارت کے لیے محفوظ نہیں ہے، حکومت اور پی سی بی کی جانب سے مضبوط اور حیران کن جواب کے منتظر ہیں۔ خیال رہےکہ آئی سی سی چیمپئنز ٹرافی آئندہ سال 19 فروری سے 9 مارچ تک پاکستان میں شیڈول ہے جس میں 8 ٹیموں نے شرکت کرنا ہے۔ ","sports"
"671","انگلینڈ ٹیم کے سابق کپتان مائیکل وان نے پاکستان ٹیم میں اپنے پسندیدہ بلےبازوں کے نام بتا دیے","https://urdu.samaa.tv/2087324517","انگلینڈ ٹیم  کے سابق کپتان مائیکل وان نے پاکستان ٹیم میں اپنے پسندیدہ بلے بازوں کے نام بتا دیئے ۔ تفصیلات کے مطابق مائیکل وان کا کہناتھا کہ بابراعظم ، جاوید میاں داد  اور انضمام الحق میرے پسندیدہ بیٹرز ہیں، بابر اعظم تینوں فارمیٹ کے ورلڈ کلاس کرکٹر ہیں،بابر اعظم میرے لیے پاکستان کے بہترین بلےبازوں میں تیسرے نمبر پر ہیں،  پاکستان کے بلےبازوں میں دوسرے نمبر پر انضمام الحق کا نام آتا ہے، انضمام الحق بہترین بلےباز تھے جو گیند کو باؤنڈری سے باہر بھیجنا جاتے تھے، پاکستان کے سب سے بہترین بلےباز جاوید میانداد ہیں، جاوید میانداد ایک بہترین کرکٹر تھے، جاوید میانداد سویپ کھیلنے والے پہلے بلےبازوں میں سے ایک تھے۔","sports"
"672","تیسری آرمی ووشو چیمپئن شپ کا اوکاڑہ کنٹونمنٹ میں انعقاد","https://urdu.samaa.tv/2087324505","تیسری آرمی ووشو چیمپئن شپ کا انعقاد 4 سے 7 نومبر تک اوکاڑہ کنٹونمنٹ میں ہوا،پاکستان آرمی کی سالانہ کھیلوں کی تقریب میں 8 مختلف کورز کی ٹیموں نے حصہ لیا گوجرانوالہ کور نےتیسری آرمی ووشو چیمپئن شپ 2024/25 جیتی جبکہ کراچی کور نےرنر اپ کا اعزاز حاصل کیا،ووشو کے مختلف کیٹگریزمیں شاندار مقابلے ہوئےمنعقد جن میں کھلاڑیوں نے جذبہ اور مہارت کا مظاہرہ کیا۔ پوری چیمپئن شپ کےدوران، شرکاء نے غیر معمولی کھیل، لگن، عزم، جوش، مارشل آرٹس اور نظم و ضبط کا مظاہرہ کی۔ ","sports"
"673","پاکستان کیخلاف ٹی 20 سیریز کیلئے جوش فلپ آسٹریلوی اسکواڈ میں شامل","https://urdu.samaa.tv/2087324503","آسٹریلیا کی جانب سے پاکستان کے خلاف ٹی 20 سیریز کے لئے جوش فلپ کو اسکواڈ میں شامل کر لیا گیا۔ کرکٹ آسٹریلیا کے مطابق پاکستان کے خلاف آخری ون ڈے کے دوران انجری کا شکار ہونے والے کھلاڑی کوپر کونولی کی جگہ جوش فلپ کو ٹی 20 سیریز کے لئے سکواڈ میں شامل کر لیا گیا ہے۔ لازمی پڑھیں۔ پاکستان کے ہاتھوں ون ڈے سیریز میں شکست کے بعد آسٹریلیا کو ایک اور بڑا دھچکا یاد رہے کہ کوپر کونولی بائیں ہاتھ کی چوتھی انگلی میں فریکچر کے باعث پاکستان کے خلاف ٹی ٹوئنٹی سیریز سے باہر ہوگئے تھے، انہیں پرتھ میں کھیلے گئے تیسرے اور آخری ون ڈے میں فاسٹ باؤلر محمد حسنین کی گیند لگنے سے ہاتھ میں چوٹ آئی تھی۔ کرکٹ آسٹریلیا کے مطابق جوش فلپ ون ڈے کپ کے میچ کے بعد منگل کو برسبین میں ٹیم جوائن کریں گے۔ دوسری جانب قومی سکواڈ ٹی 20 سیریز کے پہلے میچ کے لیے پرتھ سے برسبین روانہ ہوگیا ہے۔ ٹی 20 سیریز کا پہلا میچ میچ 14 نومبر کو برسبین میں ہوگا جبکہ دوسرا میچ 16 اور آخری 18 نومبر کو کھیلا جائے گا۔","sports"
"674","وفاقی حکومت کی پی سی بی کو بھارت کے انکار پر آئندہ روایتی حریف کیخلاف نہ کھیلنے کی تلقین","https://urdu.samaa.tv/2087324498","وفاقی حکومت نے پاکستان کرکٹ بورڈ ( پی سی بی ) کو آئی سی سی چیمپئنر ٹرافی کے لئے بھارت کے پاکستان نہ آنے کی صورت میں آئندہ کسی آئی سی سی اور اے سی سی ایونٹ میں بھارت کیخلاف نہ کھیلنے کی تلقین کردی۔   آئی سی سی چیمپئنر ٹرافی میں بھارت کے پاکستان نہ آنے کے معاملے میں اہم پیشرفت سامنے آئی ہے اور وفاقی حکومت کی جانب سے پی سی بی سے رابطہ کر کے بورڈ کو بھارت سے متعلق پالیسی گائیڈلائنز سے آگاہ کردیا گیا ہے۔ لازمی پڑھیں۔ چیمپئنز ٹرافی ، بھارتی ٹیم کے پاکستان نہ آنے پر ’ مائنس انڈیا ‘ فارمولے پر غور شروع ذرائع کے مطابق پی سی بی ایک دو روز میں حکومتی ہدایات کے مطابق آئی سی سی کو خط لکھے گا اور اس حوالے سے قانونی مشاورت مکمل کرلی گئی ہے۔ ذرائع نے بتایا کہ پی سی بی انٹرنیشنل کرکٹ کونسل سے بی سی سی آئی کے انکار کی ٹھوس وجوہات پوچھے گا۔ لازمی پڑھیں ۔روہت شرما نے چیمپئنز ٹرافی کے لئے پاکستان آمد سے متعلق بڑا بیان جاری کردیا حکومتی ذرائع کا کہنا ہے کہ پاک، بھارت ٹاکرا پاکستان کے بغیر ممکن نہیں ہے اور منافع صرف بھارت کی وجہ سے نہیں بلکہ پاکستان کی موجودگی سے ہے۔ لازمی پڑھیں ۔بھارتی بورڈ نے پاکستان نہ جانے کے معاملے پر آئی سی سی کو آگاہ کردیا وفاقی حکومت نے بھارتی ٹیم کے پاکستان نہ آنے پر کسی اور ٹیم کو مدعو کرنے کی بھی تجویز دی ہے اور بورڈ کو پیغام دیا ہے کہ پی سی بی آئی سی سی حکام کو اعتماد میں لے کر دیگر بورڈز سے بھی رابطہ کرے۔ حکومتی ذرائع کے مطابق وفاقی حکومت کی جانب سے بھارت پاکستان نہ آیا تو آئندہ کسی آئی سی سی اور اے سی سی ایونٹ میں بھارت کیخلاف نہ کھیلنے کی تلقین کی گئی ہے۔ لازمی پڑھیں۔ آئی سی سی نے پی سی بی کو بھارت کے پاکستان نہ آکر کھیلنے سے متعلق آگاہ کردیا یاد رہے کہ بھارتی ٹیم کی چیمپئنز ٹرافی 2025 میں عدم شرکت کے حوالے سے خبریں زیر گردش ہیں تاہم ابھی تک اس حوالے سے بی سی سی آئی نے باضابطہ طور پر کوئی اعلان نہیں کیا۔ لازمی پڑھیں۔ بھارتی ٹیم اگر پاکستان نہ آئی تو، پاکستانی حکومت کی جانب سے سخت فیصلہ چند روز کرکٹ کی معروف ویب سائٹ کرک انفو کی جانب سے دعویٰ کیا گیا تھا کہ بھارتی بورڈ نے معاملے پر آئی سی سی کو آگاہ کردیا ہے جبکہ گزشتہ روز آئی سی سی نے اس حوالے سے پاکستان کرکٹ بورڈ کو بھی آگاہ کر دیا ہے جس کے بعد پاکستان کی جانب سے سخت فیصلہ لینے کے امکان ہیں۔","sports"
"675","چیمپئنز ٹرافی ، بھارتی ٹیم کے پاکستان نہ آنے پر ’ مائنس انڈیا ‘ فارمولے پر غور شروع","https://urdu.samaa.tv/2087324483","پاکستان نے چیمپئنز ٹرافی 2025 کے لئے بھارتی ٹیم کے پاکستان نہ آنے پر ’ مائنس انڈیا ‘ فارمولے پر غور شروع کردیا۔ بھارتی ٹیم کی چیمپئنز ٹرافی 2025 میں عدم شرکت کے حوالے سے خبریں زیر گردش ہیں تاہم ابھی تک اس حوالے سے بی سی سی آئی نے باضابطہ طور پر کوئی اعلان نہیں کیا۔ چند روز قبل بھارتی میڈیا کی جانب سے دعویٰ کیا گیا تھا کہ ٹیم آئی سی سی ایونٹ کے لئے پاکستان ہیں جائے گی اور ٹورنامنٹ بھی ہائبرڈ ماڈل کے تحت ہوگا۔ لازمی پڑھیں ۔روہت شرما نے چیمپئنز ٹرافی کے لئے پاکستان آمد سے متعلق بڑا بیان جاری کردیا گزشتہ روز کرکٹ کی معروف ویب سائٹ کرک انفو کی جانب سے دعویٰ کیا گیا تھا کہ بھارتی بورڈ نے معاملے پر آئی سی سی کو آگاہ کردیا ہے۔ لازمی پڑھیں ۔بھارتی بورڈ نے پاکستان نہ جانے کے معاملے پر آئی سی سی کو آگاہ کردیا بی سی سی آئی کی جانب سے آئی سی سی کو پاکستان جانے کے بارے میں حکومت سے اجازت نہ ملنے کا بتایا گیا۔ ذرائع کا کہنا ہے کہ آئی سی سی نے اس حوالے سے پاکستان کرکٹ بورڈ کو بھی آگاہ کر دیا ہے جس کے بعد پی سی بی نے حکومت پاکستان کے ساتھ رابطہ کرلیا ہے۔ لازمی پڑھیں۔ آئی سی سی نے پی سی بی کو بھارت کے پاکستان نہ آکر کھیلنے سے متعلق آگاہ کردیا ذرائع کا کہنا تھا کہ آئی سی سی چیمپینز ٹرافی کے معاملے پر بھارت کی جانب سے انکار پر پاکستان ڈٹ گیا ہے اور مائنس انڈیا فارمولے پر غور شروع کر دیا گیا ہے۔ مائنس انڈیا فارمولے کے تحت پہلا آپشن بھارت پاکستان آکر چیمپینز ٹرافی میں شرکت کرے اور اس کے لئے اعلیٰ حکومتی شخصیات بھارت کو پاکستان آنے کی دعوت دے سکتی ہیں ورنہ لازمی پڑھیں۔ بھارتی ٹیم اگر پاکستان نہ آئی تو، پاکستانی حکومت کی جانب سے سخت فیصلہ بھارت کے انکار کی صورت میں دیگر ٹیموں کے ساتھ چیمپینز ٹرافی انعقاد کروانے کا پلان زیر غور ہے۔ ذرائع کا کہنا تھا کہ پی سی بی مائنس انڈیا فارمولا آئی سی سی کے سامنے رکھے گا جس پر حتمی فیصلہ آئی سی سی کرے گی۔","sports"
"676","بھارتی ٹیم نہ آئی تو پاکستان کبھی بھارت سے نہیں کھیلےگا،سخت فیصلے کا امکان","https://urdu.samaa.tv/2087324481","انٹرنیشنل کرکٹ کونسل ( آئی سی سی ) نے چیمپئنز ٹرافی کے لئے بھارتی ٹیم کے پاکستان نہ آنے کے حوالے سے پاکستان کرکٹ بورڈ ( پی سی بی ) کو آگاہ کردیا۔ بھارتی ٹیم کی چیمپئنز ٹرافی 2025 میں عدم شرکت کے حوالے سے خبریں زیر گردش ہیں تاہم ابھی تک اس حوالے سے بی سی سی آئی نے باضابطہ طور پر کوئی اعلان نہیں کیا۔ لازمی پڑھیں ۔روہت شرما نے چیمپئنز ٹرافی کے لئے پاکستان آمد سے متعلق بڑا بیان جاری کردیا چند روز قبل بھارتی میڈیا کی جانب سے دعویٰ کیا گیا تھا کہ ٹیم آئی سی سی ایونٹ کے لئے پاکستان ہیں جائے گی اور ٹورنامنٹ بھی ہائبرڈ ماڈل کے تحت ہوگا۔ لازمی پڑھیں ۔بھارتی بورڈ نے پاکستان نہ جانے کے معاملے پر آئی سی سی کو آگاہ کردیا گزشتہ روز کرکٹ کی معروف ویب سائٹ کرک انفو کی جانب سے دعویٰ کیا گیا تھا کہ بھارتی بورڈ نے معاملے پر آئی سی سی کو آگاہ کردیا ہے۔ بی سی سی آئی کی جانب سے آئی سی سی کو پاکستان جانے کے بارے میں حکومت سے اجازت نہ ملنے کا بتایا گیا۔ ذرائع کا کہنا ہے کہ آئی سی سی نے اس حوالے سے پاکستان کرکٹ بورڈ کو بھی آگاہ کر دیا ہے جس کے بعد پی سی بی نے حکومت پاکستان کے ساتھ رابطہ کرلیا ہے۔ لازمی پڑھیں۔ چیمپئنز ٹرافی ، بھارتی ٹیم کے پاکستان نہ آنے پر ’ مائنس انڈیا ‘ فارمولے پر غور شروع ذرائع نے بتایا کہ حکومت کی جانب سے بھارت کے آنے سے انکار پر سخت فیصلے لینے کا امکان ہے اور اس بات پر غور کیا جا رہا ہے کہ اگر بھارت پاکستان نہیں آئے گا تو پاکستان آئندہ کبھی بھارت کے ساتھ کوئی میچ نہیں کھیلے گا۔ حکومتی ذرائع کے مطابق جب تک تعلقات بہتر نہیں ہوتے تب تک بھارت کے ساتھ کسی بھی ٹورنامنٹ میں کوئی میچ نہیں کھیلیں گے۔ پاکستانی حکومت کا موقف ہے کہ پاکستان کی ٹیم ہمیشہ بھارت بھیجی اچھا تاثر دیا لیکن بھارت ہمیشہ سیاست کو شامل کرتا ہے، پاکستان چیمپئنز ٹرافی سے پیچھے نہیں ہٹے گا بھارت نہیں آیا توآخری حد تک جائیں گے۔ سرکاری ذرائع کے مطابق اگر بھارت نہیں آئے گا تو ریونیو نقصان ہمیں ہوگا ، جب ہم بھارت سے میچ نہیں کھیلیں گے تب نقصان ان کا بھی ہوگا۔","sports"
"677","جیت ایسے ہی نہیں ملی ، بہت سی چیزوں کی قربانی دی گئی ، کامران اکمل","https://urdu.samaa.tv/2087324478","پاکستان کرکٹ ٹیم کے سابق وکٹ کیپر کامران اکمل کا کہنا ہے کہ آسٹریلیا کے خلاف ون ڈے سیریز میں جیت ایسے ہی نہیں ملی بلکہ اس کے لیے بہت سی چیزوں کی قربانی دی گئی۔ یاد رہے کہ پاکستان نے آسٹریلیا کو تیسرے اور فیصلہ کن ون ڈے میں شکست دے کر 22 سال بعد آسٹریلوی سرزمین پر ون ڈے انٹرنیشنل سیریز جیت لی ہے۔ لازمی پڑھیں ۔آسٹریلیا کوپاکستان کے ہاتھوں سیریز میں شکست کے بعد ایک اور بڑا دھچکا پاکستان اور آسٹریلیا کی ٹیمیں 3 میچز پر مشتمل ون ڈے سیریز کے تیسرے اور آخری میچ میں پرتھ میں مدمقابل تھیں جہاں گرین شرٹس نے کینگروز کو 8 وکٹوں سے شکست دے کر 22 سال بعد آسٹریلوی سرزمین پر ون ڈے سیریز اپنے نام کی۔ پاکستانی ٹیم شاندار کامیابی پر بات کرتے ہوئے کامران اکمل کا کہنا تھا کہ اپروچ تبدیل ہوئی ، منیجمنٹ اور سلیکشن کمیٹی تبدیل ہوئی، مائنڈسیٹ تبدیل کرنے کیلئے سب چیزیں اہمیت رکھتی ہیں، جیت ایسے ہی نہیں ملی ، بہت سی چیزوں کی قربانی دی گئی ہے۔ کامران اکمل کا کہنا تھا کہ میں ٹیم اور پاکستان کرکٹ بورڈ ( پی سی بی ) کی مینجمنٹ اور پوری قوم کو مبارکباد دیتا ہوں۔ ان کا کہنا تھا کہ 22 سال بعد سیریز جیتنا بہت بڑی کامیابی ہے، یہ پرفارمنس آسٹریلینز صدیوں یاد رکھیں گے۔","sports"
"678","آسٹریلوی کھلاڑی کوپر کونولی پاکستان کیخلاف ٹی ٹوئنٹی سیریز سے باہر","https://urdu.samaa.tv/2087324475","پاکستان کے خلاف تیسرے ون ڈے میں انجرڈ ہونے والے آسٹریلوی کھلاڑی کوپر کونولی ٹی ٹوئنٹی سیریز سے باہر ہوگئے۔ آسٹریلوی ٹیم کے کھلاڑی کوپر کونولی بائیں ہاتھ کی چوتھی انگلی میں فریکچر کے باعث پاکستان کے خلاف ٹی ٹوئنٹی سیریز سے باہر ہوگئے ہیں۔ پرتھ میں کھیلے گئے تیسرے اور آخری ون ڈے میں کوپر کونولی کو فاسٹ باؤلر محمد حسنین کی گیند لگنے سے ہاتھ میں چوٹ آئی تھی۔ کونولی کل پرتھ میں ماہر ڈاکٹر سے مشورہ کریں گے۔ دوسری جانب کرکٹ آسٹریلیا کی جانب سے کوپر کونولی کی جگہ متبادل کھلاڑی کا اعلان جلد کیا جائے گا۔ واضح رہے کہ پاکستان کے خلاف تیسرے ون ڈے میں کوپر کونولی ہاتھ پر گیند لگنے کے باعث 7 رنز پر ریٹائرڈ ہرٹ ہوگئے تھے۔ یاد رہے کہ پاکستان اور آسٹریلیا کے درمیان تین میچز پر مشتمل ٹی 20 سیریز کا آغاز 14 نومبر سے ہوگا جبکہ دوسرا میچ 16 اور تیسرا اور آخری میچ 18 نومبر کو کھیلا جائے گا۔","sports"
"679","’ آسٹریلیا کیخلاف فتح قوم کیلئے باعث فخر ہے‘، عبدالعلیم خان کی قومی ٹیم کو مبارکباد","https://urdu.samaa.tv/2087324469","وفاقی وزیر اور صدر استحکام پاکستان پارٹی ( آئی پی پی ) عبدالعلیم خان نے قومی کرکٹ ٹیم کو ون ڈے سیریز میں کامیابی پر مبارکباد پیش کی ہے۔ یاد رہے کہ پاکستان نے آسٹریلیا کو تیسرے اور فیصلہ کن ون ڈے میں شکست دے کر 22 سال بعد آسٹریلوی سرزمین پر ون ڈے انٹرنیشنل سیریز جیت لی ہے۔ پاکستان اور آسٹریلیا کی ٹیمیں 3 میچز پر مشتمل ون ڈے سیریز کے تیسرے اور آخری میچ میں پرتھ میں مدمقابل تھیں جہاں گرین شرٹس نے کینگروز کو 8 وکٹوں سے شکست دے کر 22 سال بعد آسٹریلوی سرزمین پر ون ڈے سیریز اپنے نام کی۔ اس حوالے سے جاری اپنے خصوصی پیغام میں وفاقی وزیر عبدالعلیم خان کا کہنا تھا کہ شاباش شاہینوں،آسٹریلیا کے خلاف شاندار کارکردگی پر قوم کی خوشیاں دوبالا ہوگئیں۔ عبدالعلیم خان کا کہنا تھا کہ پوری ٹیم یک جان ہو کر کھیلی، خاص طور پر باؤلنگ یونٹ نے بہترین کھیل پیش کیا، آسٹریلیا کو آسٹریلیا میں شکست دینا آسان نہ تھا جسے قومی ٹیم نے 22 سال بعد ممکن کردکھایا، پاکستان کی بڑی ٹیم کیخلاف بڑی فتح پوری قوم کے لیے باعث فخر ہے۔ ان کا مزید کہنا تھا کہ امید ہے قومی ٹیم جیت کا تسلسل برقرار رکھے گی اور ٹی ٹونٹی سیریز بھی اپنے نام کرے گی۔","sports"
"680","چیئرمین پی سی بی محسن نقوی کی آسٹریلیا کیخلاف تاریخی فتح پر قومی ٹیم کو مبارکباد","https://urdu.samaa.tv/2087324468","پاکستان کرکٹ بورڈ ( پی سی بی ) کے چیئرمین محسن نقوی نے آسٹریلیا کو ہوم گراؤنڈ پر ون ڈے سیریز میں شکست دینے  پر قومی کرکٹ ٹیم کو مبارکباد پیش کی ہے۔ یاد رہے کہ پاکستان نے آسٹریلیا کو تیسرے اور فیصلہ کن ون ڈے میں شکست دے کر 22 سال بعد آسٹریلوی سرزمین پر ون ڈے انٹرنیشنل سیریز جیت لی ہے۔ پاکستان اور آسٹریلیا کی ٹیمیں 3 میچز پر مشتمل ون ڈے سیریز کے تیسرے اور آخری میچ میں پرتھ میں مدمقابل تھیں جہاں گرین شرٹس نے کینگروز کو 8 وکٹوں سے شکست دے کر 22 سال بعد آسٹریلوی سرزمین پر ون ڈے سیریز اپنے نام کی۔ اپنے خصوصی پیغام میں چیئرمین پی سی بی محسن نقوی کا کہنا تھا کہ آسٹریلیا جیسی مضبوط ٹیم کو ہوم گراؤنڈ پر شکست دے کر کھلاڑیوں نے قوم کا سر فخر سے بلند کیا اور تاریخی جیت پر تمام کھلاڑی اور مینجمنٹ تعریف کے مستحق ہیں۔ چیئرمین پی سی بی کا کہنا تھا کہ قومی کرکٹ ٹیم کے کھلاڑیوں نے فیلڈنگ، باولنگ اور بیٹنگ میں آسٹریلیا کو آؤٹ کلاس کیا۔ محسن نقوی کا کہنا تھا کہ آج کی فتح نے پوری قوم کے چہروں پر خوشیاں بکھیر دی ہیں۔ انہوں نے کہا کہ 8 وکٹوں سے کامیابی ٹیم ورک کا نتیجہ ہے، نسیم شاہ، شاہین شاہ آفریدی اور حارث رؤف نے عمدہ باولنگ کرکے آسٹریلیا کو کم سکور پر آؤٹ کیا جبکہ صائم ایوب اور عبداللہ شفیق نے ایک بار پھر ذمہ داری سے بلے بازی کرکے فتح دلائی۔ ان کا کہنا تھا کہ بابر اعظم اور محمد رضوان نے بھی بہترین بیٹنگ کی۔ ان کا مزید کہنا تھا کہ میرا یقین ہے کہ جذبے ، محنت اور عزم سے کئے ہر کام میں کامیابی ملتی ہے۔","sports"
"681","چیمپئنز ٹرافی کیلئے پاکستان جانے میں ہمیں کوئی مسئلہ نہیں، روہت شرما","https://urdu.samaa.tv/2087324465","بھارتی کرکٹ ٹیم کے کپتان روہت شرما کا کہنا ہے کہ چیمپئنز ٹرافی 2025 کے لئے اگر بی سی سی آئی نے پاکستان بھیجا تو ہمیں وہاں کھیلنے میں کوئی مسئلہ نہیں ہے۔ بھارتی ٹیم کی چیمپئنز ٹرافی 2025 میں عدم شرکت کے حوالے سے خبریں زیر گردش ہیں تاہم ابھی تک اس حوالے سے بی سی سی آئی نے باضابطہ طور پر کوئی اعلان نہیں کیا۔ لازمی پڑھیں ۔بھارتی بورڈ نے پاکستان نہ جانے کے معاملے پر آئی سی سی کو آگاہ کردیا چند روز قبل بھارتی میڈیا کی جانب سے دعویٰ کیا گیا تھا کہ ٹیم آئی سی سی ایونٹ کے لئے پاکستان ہیں جائے گی اور ٹورنامنٹ بھی ہائبرڈ ماڈل کے تحت ہوگا۔ گزشتہ روز کرکٹ کی معروف ویب سائٹ کرک انفو کی جانب سے دعویٰ کیا گیا تھا کہ بھارتی بورڈ نے معاملے پر آئی سی سی کو آگاہ کردیا ہے۔ بی سی سی آئی کی جانب سے آئی سی سی کو پاکستان جانے کے بارے میں حکومت سے اجازت نہ ملنے کا بتایا گیا۔ چیئرمین پاکستان کرکٹ بورڈ ( پی سی بی ) محسن نقوی پرعزم ہیں کہ چیمپئنز ٹرافی 2025 کا انعقاد پاکستان میں ہی ہوگا اور ہائبرڈ ماڈل کے حوالے سے کوئی بات نہیں ہوئی ہے۔ اب بھارتی ٹیم کے کپتان روہت شرما کا پاکستان میں چیمپئنز ٹرافی 2025  سے متعلق اہم بیان سامنے آیا ہے جس میں ان کا کہنا تھا کہ اگر بھارتی بورڈ ہمیں پاکستان جانے کی اجازت دے تو ہمیں کھیلنے میں کوئی مسئلہ نہیں ہے۔ بھارتی میڈیا سے گفتگو کرتے ہوئے روہت شرما کا کہنا تھام کہ چیمپئنز ٹرافی 2025 کے حوالے سے فیصلہ دونوں بورڈز نے کرنا ہے ، یہ معاملہ ہمارے ہاتھ میں نہیں ہے۔ روہت شرما کا کہنا تھا کہ ہم تو ٹورنامنٹ کے لیے آگے کی طرف دیکھ رہے ہوتے ہیں، بورڈ جہاں بھیجتا ہے ہم کھیلنے کے لیے پہنچ جاتے ہیں۔ واضح رہے کہ پاکستان طویل عرصے بعد آئندہ برس فروری، مارچ میں چیمپئنز ٹرافی کی صورت میں آئی سی سی ایونٹ کی میزبانی کرے گا۔","sports"
"682","پاکستان نے 22 سال بعد آسٹریلوی سرزمین پر ون ڈے سیریز جیت لی","https://urdu.samaa.tv/2087324459","پاکستان نے آسٹریلیا کو تیسرے اور فیصلہ کن ون ڈے میں شکست دے کر 22 سال بعد آسٹریلوی سرزمین پر ون ڈے انٹرنیشنل سیریز جیت لی۔   پاکستان اور آسٹریلیا کی ٹیمیں 3 میچز پر مشتمل ون ڈے سیریز کے تیسرے اور آخری میچ میں پرتھ میں مدمقابل تھیں جہاں گرین شرٹس نے کینگروز کو 8 وکٹوں سے شکست دے کر 22 سال بعد آسٹریلوی سرزمین پر ون ڈے سیریز اپنے نام کی۔   پرتھ میں کھلیے گئے تیسرے میچ میں کینگروز نے پہلے بیٹنگ کرتے ہوئے 32 اوورز میں 140 رنز بنائے اور پوری ٹیم پویلین لوٹ گئی جس کے جواب میں گرین شرٹس نے مقررہ ہدف 2 وکٹوں کے نقصان پر 26.5 اوورز میں حاصل کیا اور 1-2 سے سیریز اپنے نام کی۔   پاکستان کی جانب سے صائم ایوب 42 اور عبداللہ شفیق 37 رنز کی اننگز کھیل کر نمایاں رہے جبکہ کپتان محمد رضوان نے 30 اور بابر اعظم نے 28 رنز کی اننگ کھیلی اور دونوں ناقابل شکست رہے۔ اس سے قبل  آسٹریلیا کی جانب سے سین ایبٹ 30 رنز بناکر نمایاں رہے، جیک فریزر میکگورک صرف 7 رنز بنانے کے بعد آؤٹ ہوئے اور میتھیو شارٹ نے 22 رنز کی اننگز کھیلی۔ کپتان جوش انگلس بھی 7 ہی رنز بناسکے، ایرون ہارڈی نے 12 رنز اسکور کیے، کوپر کونولی 7 رنز پر ریٹائرڈ ہرٹ ہوگئے۔ گلین میکسویل مسلسل تیسرے میچ میں حارث رؤف کا شکار بنے، وہ صفر پر ہی پویلین واپس لوٹ گئے، آل راؤنڈر مارکس اسٹونئس بھی 8 رنز ہی بناسکے، ایڈم زمپا نے 13 رنز بنائے۔ پاکستان کی جانب سے نسیم شاہ اور شاہین آفریدی نے 3-3 اور حارث رؤف نے دو کھلاڑیوں کو آؤٹ کیا۔ قومی ٹیم کے باؤلر حارث رؤف کو پلیئر آف دی میچ اور پلیئر آف دی سیریز کا ایوارڈ دیا گیا۔ چیئرمین پی سی بی کی مبارکباد پاکستان کرکٹ بورڈ ( پی سی بی ) کے چیئرمین محسن نقوی نے آسٹریلیا کو ہوم گراؤنڈ پر ون ڈے سیریز میں شکست دینے  پر قومی کرکٹ ٹیم کو مبارکباد پیش کی ہے۔ اپنے خصوصی پیغام میں چیئرمین پی سی بی محسن نقوی کا کہنا تھا کہ آسٹریلیا جیسی مضبوط ٹیم کو ہوم گراؤنڈ پر شکست دے کر کھلاڑیوں نے قوم کا سر فخر سے بلند کیا اور تاریخی جیت پر تمام کھلاڑی اور مینجمنٹ تعریف کے مستحق ہیں۔ چیئرمین پی سی بی کا کہنا تھا کہ قومی کرکٹ ٹیم کے کھلاڑیوں نے فیلڈنگ، باولنگ اور بیٹنگ میں آسٹریلیا کو آؤٹ کلاس کیا۔ محسن نقوی کا کہنا تھا کہ آج کی فتح نے پوری قوم کے چہروں پر خوشیاں بکھیر دی ہیں۔ انہوں نے کہا کہ 8 وکٹوں سے کامیابی ٹیم ورک کا نتیجہ ہے، نسیم شاہ، شاہین شاہ آفریدی اور حارث رؤف نے عمدہ باولنگ کرکے آسٹریلیا کو کم سکور پر آؤٹ کیا جبکہ صائم ایوب اور عبداللہ شفیق نے ایک بار پھر ذمہ داری سے بلے بازی کرکے فتح دلائی۔ ان کا کہنا تھا کہ بابر اعظم اور محمد رضوان نے بھی بہترین بیٹنگ کی۔ ان کا مزید کہنا تھا کہ میرا یقین ہے کہ جذبے ، محنت اور عزم سے کئے ہر کام میں کامیابی ملتی ہے۔","sports"
"683","عبدالرزاق کے گھر سے 88 لاکھ چرانے والا چور 11 سال بعد گرفتار","https://urdu.samaa.tv/2087324455","سابق پاکستانی کرکٹ عبدالر زاق کے گھر چوری کرنے والا ملزم 11 سال بعد گرفتار کر لیا گیا ۔ تفصیلات کے مطابق  ملز م بلال نے ابتدائی تحقیقات میں متعدد وارداتوں کا عتراف کر لیاہے ، ملزم پوش علاقوں میں کروڑوں روپے کی واردتیں کر چکا ہے اور 15 سال بعد پہلی مرتبہ پولیس کی گرفت میں آیا ہے ۔ 11 سال قبل عبدالرزاق کے گھر سے 88 لاکھ روپے ، غیر ملکی کرنسی اور پاسپورٹ چوری ہوا تھا ۔","sports"
"684","پی سی بی نے سمیر احمد سید کو سی او او تعینات کر دیا","https://urdu.samaa.tv/2087324451","پاکستان کرکٹ بورڈ نے بورڈ آف گورنرز کی میٹنگ کے دوران سمیر احمد سید کو نیا چیف آپریٹنگ آفیسر مقرر کرنے کی منظوری دیدی ہے ۔ پی سی بی کے اعلامیے کے مطابق چیئرمین پاکستان کرکٹ بورڈ کی سربراہی میں سہ پہر نیشنل کرکٹ اکیڈمی میں بورڈ آف گورنرز کی میٹنگ ہوئی  جس میں باضابطہ طور پر سمیر احمد سید کو سی ای او تعینات کر نے کی منظوری دی گئی ۔ سمیر احمد، جو ایک تجربہ کار سرکاری افسر ہیں اور وسیع انتظامی تجربہ رکھتے ہیں، نے حالیہ  وزیر اعظم کے دفتر میں جوائنٹ سیکرٹری کی حیثیت سے خدمات انجام دی ہیں۔ وہ سلمان نصیر کی جگہ یہ عہدہ سنبھالیں گے، جنہیں پی سی بی کے چیئرمین کے مشیر اور ایچ بی ایل پاکستان سپر لیگ (پی ایس ایل) کے چیف ایگزیکٹو آفیسر کے طور پر تعینات کیا گیا ہے۔ سلمان نصیر نے بطور سی او او اپنی پانچ سالہ مدت کے اختتام کے بعد یہ عہدہ چھوڑنے کا عندیہ دیا تھا۔ پی سی بی چیئرمین محسن نقوی نے سمیر احمد کو خوش آمدید کہتے ہوئے سلمان نصیر کی خدمات کا اعتراف کیا اور کہا کہ سمیر ایک بہترین شخصیت ہیں جو انتظامی صلاحیتیں  کے حامل ہیں اور گہری صنعت سے متعلق معلومات  رکھتے ہیں ۔ ہم ان کو پی سی بی فیملی میں خوش آمدید کہنے پر بہت خوش ہیں اور پُرامید ہیں کہ ان کی قیادت میں ہم اپنے انتظامی ڈھانچوں کو مضبوط کرتے ہوئے اپنی منزل پر پہنچیں گے ۔ پی سی بی کے اعلامیے کے مطابق سلمان نصیر نے پی سی بی میں اپنی قیادت کے دوران ناقابل فراموش خدمات سرانجام دی ہیں۔ پی ایس ایل کو ایک خودمختار ادارے کے طور پر قائم کرنے اور 2026 میں لیگ میں مزید دو ٹیمیں شامل کرنے کے منصوبے کو مد نظر رکھتے ہوئے، ہم نے انہیں پی ایس ایل کا چیف ایگزیکٹو آفیسر مقرر کیا ہے۔ وہ چیئرمین کے مشیر کے طور پر بھی خدمات انجام دیں گے۔ سمیر احمد سید نے کہا کہ پاکستان کرکٹ بورڈ کا حصہ بننا میرے لیے ایک اعزاز کی بات ہے۔ پی سی بی چیئرمین اور بورڈ آف گورنرز کا اعتماد اور تعاون کے لیے مشکور ہوں۔ اپنے ساتھیوں کے ساتھ مل کر اس سفر کا حصہ بننے کا خواہشمند ہوں۔یہ ادارہ بے پناہ صلاحیت کا حامل ہے اور کرکٹ پاکستان کے عوام کے لیے ایک متحد کرنے والی طاقت ہے۔ انہوں نے کہا کہ چیف آپریٹنگ آفیسر کے طور پر اپنے عہدے کے دوران، میں چیئرمین کی وژن کو حقیقت میں بدلنے کے لیے پرعزم ہوں، جس میں قومی ٹیموں کی کامیابیاں، انفراسٹرکچر میں بہتری، ابھرتے ہوئے کھلاڑیوں کے لیے مواقع کی توسیع اور اچھی گورننس شامل ہے۔","sports"
"685","پاکستان کے طیب اکرام 8 سالہ مدت کیلیے انٹرنیشنل ہاکی فیڈریشن کے صدر منتخب","https://urdu.samaa.tv/2087324444","پاکستان کے طیب اکرام انٹرنیشنل ہاکی فیڈریشن (آئی ایچ ایف) کے 8 سالہ مدت کیلئے صدر منتخب ہوگئے۔ فیڈریشن کی جانب سے طیب اکرام کے صدر بننے کا باضابطہ اعلان کردیا گیا، انکی صدارت کی 4 سالہ مدت کو بڑھا کر 8 سال کی منظوری دی گئی ہے۔طیب اکرام کے بلامقابلہ صدر ایف آئی ایچ منتخب ہونے کا اعلان مسقط عمان میں ایف آئی ایچ کانگریس اجلاس میں کیا گیا۔طیب اکرام کا تعلق لاہور سے ہے، وہ 2035 تک صدر انٹرنیشنل ہاکی فیڈریشن کی ذمہ داریاں نبھائیں گے۔نریندر بٹرا کے مستعفی ہونے پر طیب اکرام 2 برس سے صدر کے فرائض نبھارہے تھے، اب مدت ختم ہونے پر دوبارہ ایف ائی ایچ کے انتخابات ہوئے، جس میں طیب اکرام کے مقابلے میں کوئی امیدوار سامنے نہیں آیا تھا۔طیب اکرام کا کہنا ہے کہ ہاکی ورلڈ کی صدارت بہت بڑا اعزاز ہے، پہلے سے زیادہ خدمت کرنے کا موقع ملا ہے، ہاکی کی ترقی کے لیے جو بھی ممکن ہوسکا، وہ کرنے کی کوشش کروںگا۔","sports"
"686","بھارتی بورڈ نے پاکستان نہ جانے کے معاملے پر آئی سی سی کو آگاہ کردیا","https://urdu.samaa.tv/2087324437","بورڈ آف کنٹرول فار کرکٹ ان انڈیا ( بی سی سی آئی ) نے چیمپئنز ٹرافی کے لئے پاکستان نہ جانے کے معاملے پر انٹرنیشنل کرکٹ کونسل ( آئی سی سی ) کو آگاہ کردیا۔ یاد رہے کہ گزشتہ روز بھارتی میڈیا کی جانب سے دعویٰ کیا گیا تھا کہ بھارتی کرکٹ بورڈ نے پاکستان کرکٹ بورڈ کو حال ہی میں ایک پیغام بھیجا ہے اور اپنے فیصلے سے متعلق پی سی بی کو آگاہ کردیا ہے کہ سکیورٹی خدشات کی بنا پر بھارتی ٹیم پاکستان  نہیں آئے گی۔ اس سے قبل چیمپئنز ٹرافی میں شرکت کے حوالے سے پاکستان کرکٹ بورڈ نے ’’یس یا نو ‘‘ میں تحریری جواب دینے کیلئے بھارت کو واضح پیغام پہنچایا تھا۔ کرکٹ کی معروف ویب سائٹ کرک انفو کے مطابق بھارتی بورڈ نے معاملے پر آئی سی سی کو آگاہ کردیا ہے۔ بی سی سی آئی کی جانب سے آئی سی سی کو پاکستان جانے کے بارے میں حکومت سے اجازت نہ ملنے کا بتایا گیا ہے۔ واضح رہے کہ پاکستان طویل عرصے بعد آئندہ برس فروری، مارچ میں چیمپئنز ٹرافی کی صورت میں آئی سی سی ایونٹ کی میزبانی کرے گا۔","sports"
"687","سی او او پی سی بی کیلئے سمیر احمد سید کے نام کی منظوری","https://urdu.samaa.tv/2087324433","پاکستان کرکٹ بورڈ ( پی سی بی ) کے نئے چیف آپریٹنگ آفیسر ( سی او او ) کے لئے سمیر احمد سید کے نام کی منظوری دے دی گئی۔ ذرائع کے مطابق پی سی بی بورڈ آف گورنرز کا اجلاس ختم ہوگیا ہے جبکہ اجلاس میں گورننگ بورڈ نے نئے سی او او سمیر احمد سید کے نام کی منظوری دے دی ہے۔ ذرائع  نے بتایا کہ گورننگ بورڈ نے  سی او او پی سی بی سلمان نصیر کو عہدے سے ہٹا کر پی ایس ایل میں منتقل کرنے کی منظوری بھی دے دی ہے۔ گورننگ بورڈ اجلاس میں سابق سی او او سلمان نصیر کو پی ایس ایل کا چیف ایگزیکٹو اور چئیرمین پی سی بی کا مشیر تعینات کرنے کا فیصلہ کیا گیا۔ ","sports"
"688","افغان آل راؤنڈر محمد نبی کا ون ڈے سے ریٹائرمنٹ بارے پلان سامنے آگیا","https://urdu.samaa.tv/2087324431","افغانستان کرکٹ ٹیم کے آل راؤنڈر محمد نبی کا ون ڈے انٹرنیشنل کرکٹ سے ریٹائرمنٹ سے متعلق پلان سامنے آگیا۔ افغان کرکٹ بورڈ کے چیف ایگزیکٹو نصیب خان کے مطابق آل راؤنڈر محمد نبی چیمپئنز ٹرافی 2025 کے بعد ون ڈے انٹرنیشنل کرکٹ سے ریٹائرمنٹ لے لیں گے۔ اس حوالے سے نصیب خان نے بتایا کہ محمد نبی نے اپنی ریٹائرمنٹ کے حوالے سے افغان کرکٹ بورڈ کو آگاہ کردیا ہے اور انہوں نے چند ماہ قبل ریٹائرمنٹ کے حوالے سے گفتگو کی تھی۔ چیف ایگزیکٹو کا کہنا تھا کہ ہم ان کے فیصلے کو خوش آمدید کہیں گے اور میں سمجھتا ہوں کہ نبی ٹی ٹوئنٹی کرکٹ میں کیرئیر جاری رکھیں گے۔ یاد رہے کہ 2019 میں محمد نبی نے ٹیسٹ انٹریشنل کیرئیر کو خیر آباد کہہ دیا تھا۔ محمد نبی نے 2009 میں افغانستان کے لیے ڈیبیو کیا تھا اور وہ اپنی ٹیم کی قیادت بھی کرچکے ہیں۔","sports"
"689","طیب اکرام 8 برس کے لیے انٹرنیشنل ہاکی فیڈریشن کے صدر منتخب","https://urdu.samaa.tv/2087324429","پاکستان کے طیب اکرام 8 برس کے لیے انٹرنیشنل ہاکی فیڈریشن کے صدر منتخب ہوگئے۔ طیب اکرام مسلسل دوسری مرتبہ ایف آئی ایچ کے لیے بلا مقابلہ صدر منتخب ہوئے۔ طیب اکرام ایف آئی ایچ کے 8 سالہ مدت کے لیے منتخب ہونے والے پہلے صدر ہوں گے۔ ایف آئی ایچ نے آئین میں ترمیم کر کے صدر کی مدت کو 8 برس کردیا ہے۔ ایف آئی ایچ کے کانفرس اجلاس میں اہم فیصلے بھی کیے گئے ہیں۔وہ 2032ء تک صدر کی ذمہ داریاں نبھائیں گے۔ ","sports"
"690","پاکستان کرکٹ بورڈ کے گورننگ بورڈ کا اجلاس کل ہوگا، ذرائع","https://urdu.samaa.tv/2087324413","پاکستان کرکٹ بورڈ کےگورننگ بورڈ کا اجلاس کل طلب کر لیا گیاہے جس میں ممکنہ طور پر پی سی بی میں اہم تبدیلیوں کے حوالے سے منظوری لی جائے گی ۔ ذرائع کے مطابق بی او جی میٹنگ چیئرمین پی سی بی کی زیر صدارت نیشنل کرکٹ اکیڈمی میں ہو گی ،  اجلاس میں چیمپئنز ٹرافی کی تیاریوں کے حوالے سے مشاورت کی جائے گی اور ٹورنامنٹ کیلئے مختلف کمیٹیاں تشکیل دی جائیں گی ۔ اس کے علاوہ بورڈ آف گورنرز کے اجلاس میں پی سی بی میں اہم تبدیلیوں کے حوالے سے بھی منظوری لیئے جانے کا امکان ہے۔ اجلاس میں ممکنہ طور پر سی او او کی تبدیلی کے حوالے سے بھی فیصلہ متوقع ہے ۔ ذرائع کے مطابق پی سی بی کے سی او او سلمان نصیر کو عہدے سے ہٹاکر کمشنر پی ایس ایل لگایا جائے گا، سلمان نصیر کی جگہ سمیر احمد سید سی او او کا چارج سنبھالیں گی ،","sports"
"691","حارث روف نے آسٹریلیا کے 5 کھلاڑیوں کو آوٹ کرنے کے پیچھے دلچسپ وجہ بیان کر دی","https://urdu.samaa.tv/2087324409","پاکستان کرکٹ ٹیم کے فاسٹ باولر حارث روف نے آسٹریلیا کیخلاف شاندار سپیل کروا کا میزبان ٹیم کی بیٹنگ لائن ریت کی دیوار کی طرح گرا دی جس پر انہیں میچ کا بہترین کھلاڑی بھی قرار دیا گیا ۔ میچ کے بعد تقریب سے گفتگو کرتے ہوئے حارث روف کا کہناتھا کہ آج کا میچ جیتنے پر ہمیں بہت خوشی ہے ، دنیا بھر میں پاکستانی شائقین کرکٹ ہمیں کھیلتا ہوا دیکھنے آتے ہیں ، میں بگ بیش لیگ میں میلبرن سٹارز کیلئے کافی کھیلا ہے تو اس کی وجہ سے ان کندیشنز کے ساتھ اچھی طرح واقف ہوں، یہاں ہم باولنگ کرواتے رہے ہیں ۔","sports"
"692","کپتان محمد رضوان نے آسٹریلیا کو شکست دینے کے بعد بڑا اعلان کر دیا","https://urdu.samaa.tv/2087324390","پاکستان نے آسٹریلیا کو دوسرے ون ڈے میچ میں شکست دیتے ہوئے سیریز ایک ایک سے برابر کر دی ہے جس میں سب سے اہم کردار حارث  روف کا رہا جنہوں نے پانچ کھلاڑیوں کو آوٹ کیا اور ان کی کارکردگی کا ذکر محمد رضوان نے بھی اپنی گفتگو میں کیا ۔ میچ کے بعد گفتگو کرتے ہوئے محمد رضوان کا کہناتھا کہ ظاہر ہے کہ اس جیت سے ہمیں اعتماد ملا ہے۔ ہم اس اعتماد کو برقرار رکھنا چاہتے ہیں۔ تمام باؤلرز نے منصوبے بنائے تھے اور وہ اچھے طریقے سے کام کر گئے۔ محمد رضوان نے حارث روف کی کارکردگی پر گفتگو کرتے ہوئے کہا کہ نہ صرف ہم اس کا لطف اٹھاتے ہیں بلکہ ملک کے باہر بھی ہر کوئی اسے باؤلنگ کرتے دیکھ کر خوش ہوتا ہے۔","sports"
"693","محسن نقوی نے چیمپئنز ٹرافی کیلئے بھارتی ٹیم کے آنے سے انکار کی خبروں پر زور دار اعلان کر دیا","https://urdu.samaa.tv/2087324385","پاکستان کرکٹ بورڈ کے چیئر مین محسن نقوی نے بھارتی میڈیا کے بھارتی ٹیم کے چیمپئنز ٹرافی کیلئے پاکستان آنے سے انکار کے دعوے پر ردعمل جاری کرتے ہوئے کہا ہے کہ بھارتی کرٹ بورڈ کی جانب سے پاکستان کرکٹ بورڈ سے ابھی تک کوئی رابطہ نہیں کیا گیاہے  اور نہ ہی کوئی خط لکھا گیاہے ۔ پاکستان کرکٹ بورڈ کے چیئرمین محسن نقوی کا کہناتھا کہ 2ماہ سے بھارتی میڈیا پر پاکستان نہ آنے کی خبریں چل رہی ہیں، بھارتی بورڈ سے ابھی  تک  ہائبرڈ ماڈل پر کوئی بات نہیں ہوئی، پی سی بی سےابھی تک کوئی رابطہ نہیں ہوا،نہ کوئی خط لکھاگیا، کرکٹ کوسیاست سےالگ رکھاجائے، ہم نےہمیشہ اچھارویہ دکھایا،ہرباراچھےکی توقع نہ کریں۔ ان کا کہناتھا کہ پی سی بی چیمپئنز ٹرافی کیلئے پوری تیاریاں کر رہا ہے، بھارتی ٹیم سے متعلق معاملے پر حکومت فیصلہ کرے گی، بھارتی ٹیم سے متعلق فیصلہ پی سی بی نہیں کرے گا، ہر ملک کی خواہش ہے چیمپئنز ٹرافی پاکستان میں ہو، سب چاہتے ہیں پاکستان جائیں اور ٹورنامنٹ کھیلیں، بھارتی کرکٹ بورڈ کی جانب سے تحریری طور پر رابطہ نہیں کیا گیا۔ انہوں نے کہا کہ بھارتی کرکٹ بورڈکی جانب سے تحریری طور پرآگاہ نہیں کیا گیا،ایسی کوئی صورتحال ہے تو تحریری طور پر آگاہ کیا جائے،کرکٹ کو سیاست سے الگ رکھا جائے، ہم نے ہمیشہ اچھا رویہ دکھایا،ہر بار اچھے کی توقع نہ کریں،پی سی بی چیمپئنزٹرافی کیلئے پوری تیاریاں کر رہا ہے۔  ","sports"
"694","سکیورٹی کا بہانہ بنا کر بھارت کا پاکستان میں چیمپئنز ٹرافی کھیلنے سے انکار","https://urdu.samaa.tv/2087324384","بھارت نے پاکستان میں چیمپئنز ٹرافی کھیلنے سے انکار کردیا،بھارتی ٹیم اپنے میچز دبئی میں کھیلے گی۔ بھارتی میڈیا کےمطابق بھارتی کرکٹ بورڈ نے پاکستان کرکٹ بورڈ کو حال ہی میں ایک پیغام بھیجا ہے۔بی سی سی آئی نے اپنے فیصلے سے متعلق پی سی بی کو آگاہ کردیا ہےکہ سکیورٹی خدشات کی بنا پر بھارتی ٹیم پاکستان  نہیں آئے گی۔ خیال رہےکہ چیمپئنز ٹرافی میں شرکت کے حوالے سےپاکستان کرکٹ بورڈ نے ’’یس یا نو ‘‘ میں تحریری جواب دینے کیلیے بھارت کو واضح پیغام پہنچایا تھا۔ واضح رہے کہ پاکستان طویل عرصے بعد آئندہ برس فروری، مارچ میں چیمپئنز ٹرافی کی صورت میں آئی سی سی ایونٹ کی میزبانی کرے گا،10 سے 12 نومبر کے دوران کسی ایک دن پاکستان میں تقریب میں چیمپئنز ٹرافی کا شیڈول جاری کیا جانا متوقع ہے۔    ","sports"
"695","محسن نقوی کی آسٹریلیا کےخلاف دوسرا ون ڈے جیتنے پر قومی ٹیم کو شاباش","https://urdu.samaa.tv/2087324382","چئیرمین پاکستان کرکٹ بورڈ محسن نقوی نے آسٹریلیا کے خلاف دوسرا ون ڈے جیتنے پر قومی کرکٹ ٹیم کو مباکباد پیش کی ہے۔ چئیرمین پی سی بی محسن نقوی نےتمام کھلاڑیوں کو دل کی اتھاہ گہرائیوں سےمبارکباد دیتے ہوئےکہا  حارث روف اورشاہین آفریدی نےشاندار باولنگ کرکےفتح میں اہم کردار ادا کیا،کپتان محمد رضوان نے عمدہ کیپنگ کرتے ہوئے 6 کیچ پکڑے،صائم ایوب اور عبداللہ شفیق نےذمہ دارانہ بیٹنگ کرکے پاکستان کو 9 وکٹوں سےکامیابی دلائی۔بہترین پرفارمنس پرحارث روف،شاہین آفریدی،محمد رضوان،صائم ایوب اور عبداللہ شفیق تحسین کےمستحق ہیں۔ مزیدکہاکہ کھلاڑیوں نےفیلڈنگ باولنگ اوربیٹنگ میں شاندار کارکردگی دکھائی،آسٹریلیا جیسی مضبوط ٹیم کو ہوم گراؤنڈمیں شکست دے کرکھلاڑیوں نےقوم کے دل جیت لیے،کھلاڑیوں نےمیدان میں ٹیم ورک کا بہترین مظاہرہ کیا اورنتیجہ جیت کی صورت میں سامنے آیا،اس فتح سے کھلاڑیوں کا مورال بڑھے گا اور آئندہ میچ میں بھی اچھی کارکردگی کا مظاہرہ کریں گے۔ امید ہےکہ قومی کرکٹ ٹیم کے کھلاڑی آنے والے میچوں میں  بہترین پرفارمنس کا تسلسل برقرار رکھیں گے۔","sports"
"696","پاکستان نے آسٹریلیا کو دوسرے ون ڈے میں 9 وکٹوں سے ہرادیا","https://urdu.samaa.tv/2087324376","پاکستان نےآسٹریلیا کو دوسرے ون ڈے میں 9 وکٹوں سے ہرادیا،پاکستان نے 164 رنز کا ہدف 27ویں اوورز میں حاصل کیا۔ قومی ٹیم 164 رنز کے ہدف کےتعاقب میں بیٹنگ کرتےہوئے 27 اوورزمیں کھیل مکمل کرلیا،صائم ایوب نے 71 گیندوں پر 82 رنزکی اننگزکھیلی،صائم ایوب نےاننگزمیں5 چوکےاور6 چھکے لگائے،عبداللہ شفیق 64 اور بابراعظم 15رنز پر ناٹ آؤٹ ہوئے۔ آسڑیلوی ٹیم 50 اوورز نہ کھیل سکی اور پوری ٹیم 35 اوورز میں 163 رنز بنا کر آل آوٹ ہوئی،ایڈیلیڈ میں آج دوسرے ون ڈے میچ میں پاکستان نے آسٹریلیا کے خلاف ٹاس جیت کر بولنگ کا فیصلہ کیا ہے۔ پاکستان نےمیچ میں اچھا آغاز کیا اورآسٹریلیا کی پہلی وکٹ 21 رنز پرحاصل کی،جب جیک فریزر مکگرک کو 13 رنز پر شاہین آفریدی نے آؤٹ کیا۔آسٹریلیا کی دوسری وکٹ 41 رنز پر گری، میتھیو شارٹ کو 19رنز پرشاہین آفریدی نے آؤٹ کیا۔ آسٹریلیاکی تیسری وکٹ 79 رنز پرگری،جوش انگلیس 18 رنزبناکر آؤٹ ہوئے،چوتھی وکٹ 87 رنز پرگری، مارنس لبوشین صرف 6 رنز بناسکے،پانچویں وکٹ 101 رنز پرگری،اسٹیو اسمتھ 35 رنز بناکر آؤٹ ہوئے۔چھٹی وکٹ 121  رنز پر گری،ایرون ہارڈی 14 رنز بناکر آؤٹ ہوئے آسٹریلیاکی ساتویں وکٹ 129،آٹھویں وکٹ 130 رنز پر گری،گلین میکسویل 16،مچل اسٹارک 1 رن بناکر آؤٹ ہوئے،جبکہ آسٹریلوی ٹیم کی آخری نویں وکٹ 146رنز پر گری، پیٹ کمنز 13 رنز بناکر آؤٹ ہوئے۔ میچ میں پاکستان کی جانب سے حارث رؤف نے 5، شاہین آفریدی نے 3 جبکہ نسیم شاہ اور محمد حسنین نے 1،1 وکٹ حاصل کی۔ آسٹریلیا کی جانب سے سب سے زیادہ رنز اسٹیو اسمتھ نے بنائے، انہیں 35 رنز پر محمد حسنین نے کیچ آؤٹ کرایا،گلین میکسویل16، لبوشین6،جیک فریزر 13رنزبناسکے۔ ","sports"
"697","آئی سی سی نے ملتان اور راولپنڈی کی پچز کو تسلی بخش قرار دیدیا","https://urdu.samaa.tv/2087324336","انٹرنیشنل کرکٹ کونسل نے پاکستان اور انگلینڈ کے درمیان ٹیسٹ سیریز میں استعمال ہونے والی پچز کو تسلی بخش قرار دیدیا ہے ۔ کرکٹ ویب سائٹ کے مطابق پاکستان اور انگلینڈ کے درمیان ٹیسٹ میچز کی سیریز ملتان اور راولپنڈی میں کھیلی گئی ، آئی سی سی نے دونوں شہروں کی پچز کو تسلی بخش قرار دیدیا ہے ۔ رپورٹ میں کہا گیاہے کہ ملتان اور راولپنڈی ٹیسٹ میچز میں استعمال ہونے والی پچز بیٹرز اور باولرز کیلئے سازگار تھی ، دونوں پچز سے متعلق کسی قسم کی کوئی شکایت موصول نہیں ہوئی ۔ پاکستان اور انگلینڈ کے دو ٹیسٹ ملتان جبکہ ایک ٹیسٹ راولپنڈی میں کھیلاگیا۔ پاکستان نے ٹیسٹ سیریز ایک دو سے اپنے نام کی تھی۔","sports"
"698","آسٹریلیا کیخلاف دوسرے ون کیلئے قومی ٹیم میں ایک تبدیلی کا امکان","https://urdu.samaa.tv/2087324335","پاکستان اور آسٹریلیا کے درمیان دوسرا ون ڈے میچ کل ایڈیلیڈ کے سٹیڈیم میں کھیلا جائے گا جس کیلئے قومی ٹیم میں ایک تبدیلی کا امکان ظاہر کیا جارہا ہے ۔ ذرائع کے مطابق پاکستان کرکٹ مینجمنٹ اور کپتان محمد رضوان کے درمیان دوسرے ون ڈے کیلئے ہونے والی میٹنگ خم ہو گئی ہے جس میں پلیئنگ الیون سے متعلق مشاورت مکمل ہو گئی ہے ۔ دوسرے ون ڈے میچ کیلئے کپتان قومی ٹیم کی  میں تبدیلی کے حامی نہیں جس کے باعث سپنرز کو شامل کیئے جانے کا امکان بہت کم ہے اور فاسٹ باولرز کے ساتھ جانے کا فیصلہ کیا گیاہے ۔ ٹیم مینجمنٹ و سلیکن کمیٹی نے محمد حسنین کی جگہ عامر جمال کو ٹیم میں شامل کرنے کی تجویز دی ہے ۔دوسرے ون ڈے میچ کیلئے قومی ٹیم کا اعلان جلد متوقع ہے ۔","sports"
"699","پہلے میچ سے بہت کچھ سیکھا، اگلے میچ میں بہتر پرفارمنس دیں گے،نسیم شاہ","https://urdu.samaa.tv/2087324330","پاکستان کرکٹ ٹیم کے فاسٹ بولر نسیم شاہ نے کہا ہے کہ اگلے میچ میں بہتر بیٹنگ کرنے کی کوشش کریں گے،ہماری بولنگ اچھی فارم میں ہے۔ ایڈیلیڈ میں میڈیا سےگفتگو کرتے ہوئے نسیم شاہ نےکہاکہ مکمل فٹ ہونے کےباوجودکریمپس کسی بھی وقت ہوسکتےہیں،کریمپس ٹھیک ہونےمیں زیادہ وقت نہیں لگتا،پہلے میچ کے بعد بیٹنگ میں غلطیوں پر ٹیم کی بات ہوئی تھی، اگلے میچ میں بہتر بیٹنگ کرنے کی کوشش کریں گے۔ نسیم شاہ کاکہنا ہےکہ میلبرن کی پچ فاسٹ بولرزکیلئے بہترین تھی،میلبرن کی پچ کےمطابق لنتھ بالنگ کام نہیں کررہی تھی،شارٹ بال زیادہ کام کررہی تھی،آسٹریلیا کومیچ میں بہترین بولنگ پرکریڈیٹ دیتا ہوں،ہم اچھی بیٹنگ اوربولنگ کرکے جیت سکتے ہیں، ہماری بولنگ اچھی فارم میں ہے،کچھ غلطیاں ہوئیں تھیں جسےبہترکرنے کی کوشش کریں گے۔ فاسٹ بولر نےمزیدکہاکسی ایک کھلاڑی کو ٹارگٹ نہیں کیامیچ جیتنے پرفوکس کریں گے،پچ جیسی بھی ہو کوشش ہوگی ہم اپنی بہترین کرکٹ کھیلیں۔ واضح رہے کہ پاکستان اور آسٹریلیا کے درمیان دوسرا ون ڈے میچ کل کھیلا جائے گا، 3 میچز کی سیریز کا پہلا میچ آسٹریلیا نے جیتا تھا۔","sports"
"700","اسموگ کی بدترین صورتحال کے پیش نظر لاہور یوتھ فیسٹیولز کے مقابلے ملتوی","https://urdu.samaa.tv/2087324316","لاہور میں اسموگ کی بدترین صورتحال کے بعد لاہور یوتھ فیسٹیولز کے مقابلے ملتوی کردئیے گئے۔ ترجمان اسپورٹس بورڈپنجاب کا کہنا ہےکہ شہر میں سموگ کی بگڑتی صورتحال کو دیکھتے ہوئے یہ فیصلہ کیا گیا ہے،یوتھ فیسٹیول میں 28 یونیورسٹیز  اور کالجز کے 1 ہزارسے زائد طلبہ شریک تھے۔ گزشتہ روز لاہور یوتھ فیسٹولز میں اتھیلیٹکس کےفائنلز مقابلےہوئے تھے،8 سے 10 نومبر تک یوتھ فیسٹیول کےباقی مقابلوں کے فائنلزشیڈول تھے،کل 100 میٹر ریس اور رسی کشی کے مقابلے ہونا تھے۔ میراتھن، فن ریس، جمناسٹک اور سایئکلنگ کےمقابلوں کے نئے تاریخوں کا اعلان بعد میں کیاجائےگا","sports"
"701","پاکستان کیخلاف تیسرے ون ڈے کیلئے آسٹریلین ٹیم میں اہم تبدیلیاں","https://urdu.samaa.tv/2087324292","پاکستان کے خلاف تیسرے ون ڈے میچ کیلئے آسٹریلین ٹیم میں اہم تبدیلیاں کردی گئیں۔ آسٹریلیا نے پاکستان کے خلاف تیسرے ون ڈے میچ کے لیے زاویئر بارٹلیٹ، اسپینسر جانسن اور جوش فلپ کو شامل کرلیا ہے جبکہ پیٹ کمنز، مچل اسٹارک، جوش ہیزل وڈ، مارنس لبوشین اور اسٹیو اسمتھ نہیں کھیلیں گے۔ پیٹ کمنز، مچل اسٹارک، جوش ہیزل وڈ، مارنس لبوشین اور اسٹیو اسمتھ کو بھارت کے خلاف ٹیسٹ سیریز کی تیاری کیلئے قبل آرام دیا گیا ہے۔ جوش ہیزل وڈ بھی سیریز کے دوسرے ون ڈے میچ میں شرکت کیلئے دستیاب ہوں گے۔ جوش فلپ ایڈیلیڈ میں دوسرے ون ڈے کے لیے ریزرو پلیئر میں شامل کیا گیا ہے۔ جوش انگلس تیسرے ون ڈے اور ٹی 20 سیریز میں آسٹریلیا کی کپتانی کریں گے۔ یاد رہے کہ پاکستان اور آسٹریلیا کے درمیان ون ڈے سیریز کا دوسرا میچ جمعہ کو اور تیسرا اور آخری ون ڈے میں 10 نومبر بروز اتوار کھیلا جائے گا۔","sports"
"702","آئی سی سی نے ون ڈے اور ٹیسٹ کی نئی رینکنگ جاری کر دی","https://urdu.samaa.tv/2087324287","آئی سی سی نے نئی ون ڈے اور ٹیسٹ رینکنگ  جاری کر دی ہے جس کے تحت ٹیسٹ میں جوئے روٹ پہلے اور ون ڈے میں بابراعظم پہلی پوزیشن پر براجمان ہیں ، ٹیسٹ میں پاکستان کے نعمان علی نویں اور ون ڈے میں شاہین آفریدی کی رینکنگ میں بہتری آئی ہے ۔ ٹیسٹ رینکنگ بہترین بلے بازوں کی فہرست میں انگلینڈ کے جوئے روٹ پہلی پوزیشن پر ہیں جبکہ نیوزی لینڈ کے کین ولیمسن دوسری ، انگلینڈ کے ہیری بروک ایک درجہ ترقی کے بعد تیسرے نمبر پر پہنچ گئے ہیں تاہم بھارت کے یشوی جیسوال کو ایک درجہ تنزلی کا سامنا کرنا پڑا اور چوتھے نمبر پر آ گئے ہیں ۔آسٹریلیا کے سٹیون سمتھ پانچویں نمبر پر ہیں ۔ بھارت کے رشبھ پنت نے لمبی چھلانگ لگاتے ہوئے پانچ درجے ترقی کے بعد چھٹی پوزیشن سنبھال لی ہے جبکہ نیوزی لینڈ کے ڈیریل مچل نے 8 درجے بہتری کے بعد 7 ویں پوزیشن سنبھال لی ہے ۔ آسٹریلیا  کے عثمان خواجہ دو درجے تنزلی کے بعد آٹھویں ، پاکستان کے سعود شکیل دو درجے تنزلی کے بعد نویں اور آسٹریلیا کے لبوشین دو درجے تنزلی کے بعد دسویں پوزیشن پر آ گئے ہیں ۔ٹیسٹ رینکنگ میں بابراعظم کی ایک درجہ ترقی بھی ہوئی ہے اور وہ 17 ویں نمبر پر آ گئے ہیں جبکہ سلمان آغا بھی ایک درجہ ترقی کے بعد 19 ویں پوزیشن پر آ گئے ہیں ۔ باولنگ کے شعبے میں پہلے نمبر پر جنوبی افریقہ کے رباد ا براجمان ہیں جبکہ دوسرے نمبر پر آسٹریلیا کے جوش ہیزل ووڈ ، تیسرے پر بھارت کے جسپریت بمراہ براجمان ہیں ۔ آسٹریلیا کے پیٹ کمنز ایک درجہ ترقی کے بعد چوتھے ، بھارت کے ایشون ایک درجہ تنزلی کے بعد پانچویں ، رویندرا جدیجہ دو درجے بہتری ک ےبعد چھٹےنمبر پر آ گئے ہیں۔ آسٹریلیا کے نتھان لیون اور سری لنکا کے جے سوریا ایک درجہ تنزلی کے بعد مشترکہ ساتویں پوزیشن سنبھالے ہوئے ہیں۔ انگلینڈ کیخلاف ہوم سیریز میں شاندار کارکردگی دکھانے والے نعمان علی ٹیسٹ ینکنگ میں 9 ویں پوزیشن پر ہیں جبکہ دسواں نمبر نیوزی لینڈ کے میٹ ہنری کے پاس ہے ۔ آل راونڈرز کی فہرست میں بھی اکھاڑ پچھاڑ دیکھنے میں آٗی ہے ، بھارت کے ریندرا جدیجہ پہلی ، ایشون دوسری، بنگلہ دیش کے شکیب الحسن ایک درجہ ترقی کے بعدتیسری ، ویسٹ انڈیز کے جیسن ہولڈر ایک درجہ ترقی کے بعدچوتھی، انگلینڈ کے جوئے روٹ ایک درجہ ترقی کے بعد پانچویں پوزیشن پر آ گئے ہیں جبکہ بنگلہ دیش کے مہدی حسن کوتین درجے تنزلی کا سامنا کرنا پڑا ہے جس کے بعد وہ چھٹے نمبر پر چلے گئے ہیں ۔آسٹریلیا کے پیٹ کمنز ایک درجہ بہتری کے بعد ساتویں ، بھارت کے اشر پٹیل ایک درجے تنزلی کے بعدآٹھویں نمبر پر آ گئے ہیں تاہم انگلینڈ کے کرس ووکس بدتور نویں نمبر پر ہیں تاہم انگلینڈ کے بین سٹوکس نے دو درجے چھلانگ لگائی اور دسویں نمبر پر براجمان ہو گئے ۔ ون ڈے رینکنگ ون ڈے رینکنگ میں بہترین بلے بازوں کی فہرست میں پہلے دس نمبروں میں کوئی تبدیلی دیکھنے میں نہیں آئی ہے ، بابراعظم پہلی پوزیشن پر برقرار ہیں جبکہ بھارت کے روہت شرما دوسری ، شبمن گل تیسری، ویرات کوہلی چوتھی، آئرلینڈ کے ہیری ٹیکٹر پانچویں ، نیوزی لینڈ کے ڈیرل مچل چھٹی ، سری لنکا کے نسانکا ساتویں، افغانستان کے رحمان اللہ گرباز آٹھویں ، پاکستان کے فخر زمان نویں اور آسٹریلیا کے ٹراویس ہیڈ دسویں پوزیشن پر ہیں ۔ گیند بازی کے شعبے میں تبدیلی دیکھنے میں آئی ہیں ، شاہین شاہ آفریدی لمبے عرصہ کے بعد آسٹریلیا کیخلاف کارکردگی دکھانے کے بعد تین درجے ترقی پاتے ہوئے چوتھے نمبر پر آ گئے ہیں جبکہ ان کے ساتھ آسٹریلیا کے ایڈم زیمپا بھی چوتھے نمبرپر ہیں ۔ ان کے علاوہ آسٹریلیا کے جوش ہیزل ووڈ دو درجے تنزلی کے بعد ساتویں نمبر پر چلے گئے ہیں ۔ باولنگ کے شعبے میں پہلی پوزیشن جنوبی افریقہ کے کیشو مہاراج کے پاس ہے جبکہ دوسرے پر افغانستان کے راشد خان ، تیسرے پر بھارت کے کلدیپ یادیو براجمان ہیں ۔","sports"
"703","محمد آصف نے تیسری مرتبہ عالمی سنوکر چیمپئن شپ جیت لی","https://urdu.samaa.tv/2087324283","پاکستانی کیوئسٹ کے محمد آصف تیسری مرتبہ عالمی اسنوکر چیمپین بن گئے ہیں ۔ آئی بی ایس عالمی اسنوکر چیمپئین شپ کے سنسنی خیز فائنل میں ایشین چیمپئین ایران کے علی گھر غوزلو کو محمد آصف نے 3-5 سے شکست دیکر ٹائٹل اپنے نام کیا۔ تفصیلات کے مطابق محمد آصف نے 9 فریمز پر مشتمل فائنل میں بھی اپنی شاندار کارکردگی کا تسلسل جاری رکھتے ہوئے حریف کھلاڑی کو بے بس کر کے رکھ دیا اور فتح اپنے نام کی، اس کامیابی کے ساتھ ہی محمد اصف تیسری مرتبہ عالمی اسنوکر چیمپین بن گئے۔ محمد اصف نے اس فتح کے ساتھ ہی بھارت کے پنکج ایڈوانی کا تین مرتبہ عالمی ٹائٹل جیتنے کا ریکارڈ بھی برابر کردیا۔ پاکستانی کیوئسٹ نے نے ٹورنامنٹ میں بہترین کارکردگی دکھاتے ہوئے 6 سینچری بریک کرنے کا ریکارڈ بھی قائم کیا، انہوں نے قبرص کے کھلاڑی مائیکل جورجیو کو دلچسپ مقابلے کے بعد 3-5 سے شکست دے کر فائنل میں رسائی پائی تھی۔ فیصل آباد سے تعلق رکھنے والے 42 سالہ محمد آصف نے پہلی مرتبہ 2012 میں آئی بی ایس ایف عالمی اسنوکر چیمپین شپ جیتی تھی جبکہ 2019 میں دوسری دفعہ عالمی اسنوکر چیمپین بنے تھے۔ قبل ازیں عالمی چیمپیئن شپ میں محمد آصف نے متحدہ عرب امارات کے کھلاڑی محمد شہاب کو 1-4سے شکست دے کر فائنل فور میں جگہ بنائی تھی۔ دریں اثنا پاکستان اسنوکر اینڈ بلئیرڈ ایسوسی ایشن کے چیئرمین عالمگیر شیخ اور دیگر عہدے داران نے محمد آصف کو شاندار فتح پر مبارکباد پیش کی ہے اور اسے پاکستان کے لیے بہت بڑا اعزاز قرار دیا۔ انہوں نے امید ظاہر کی ہے کہ پیرس اولمپکس میں جیولین تھرو میں گولڈ میڈل جیتنے والے ارشد ندیم کی طرح مسلسل تیسری مرتبہ عالمی ٹائٹل اپنے نام کرنے والے محمد آصف کو بھی پذیرائی ملے گی اور ان کو انعامات سے نوازا جائے گا۔","sports"
"704","پاکستان کے محمد آصف نے تیسری بار ورلڈ اسنوکر چیمپئن شپ کا ٹائٹل جیت لیا","https://urdu.samaa.tv/2087324270","پاکستان کے محمد آصف نے تیسری بار ورلڈ اسنوکر چیمپئن شپ کا ٹائٹل جیت لیا۔ قطر میں محمد آصف نے فائنل میں ایران کے علی غاراگوزلو کو 3 ۔ 5 سے شکست دی اور اب انہوں نے یہ تیسرا ورلڈ چیمپئن کا ٹائٹل جیتا ہے۔ اس سے قبل پاکستانی کیوئسٹ نے سیمی فائنل میں قبرص کے مائیکل جارجیو کو 3-5 فریم سے شکست دی۔ اس سے قبل محمد آصف نے  2012 اور 2019 میں ورلڈ اسنوکر ٹائٹل جیتا تھا  ","sports"
"705","چیمپیئنز ٹرافی، آئی سی سی وفد کی انتظامات کا جائزہ لینے کیلئے رواں ہفتے آمد متوقع","https://urdu.samaa.tv/2087324242","آئی سی سی چیمپئینز ٹرافی کے انتظامات کا جائزہ لینے کے لئے انٹرنیشنل کرکٹ کونسل کا وفد رواں ہفتے لاہور پہنچے گا۔ ذرائع کے مطابق آئی سی سی وفد کے چند اراکین 7 اور 8 اور کچھ 9  نومبر کو لاہور پہنچیں گے اور وفد چیمپئنز ٹرافی کے انتظامات کے سلسلے میں لاہور آئے گا۔ آئی سی سی وفد 8 نومبر کو بھی میٹنگ کرے گا جبکہ وفد کے اعزاز میں عشائیہ کی تقریب 11 نومبر کو رکھی جائے گی۔ 11 نومبر کو شاہی قلعہ لاہور میں تقریب کا انعقاد کیا جائے گا اور تقریب میں آئی سی سی چیمپئینز ٹرافی کے شیڈول کا اعلان کیا جائے گا۔ آئی سی سی وفد قذافی اسٹیڈیم کی تیاریوں اور سکیورٹی روٹس کا جائزہ لے گی۔ جنرل مینجر آئی سی سی وسیم خان کی بھی وفد کے ہمراہ آمد بھی متوقع ہے۔","sports"
"706","سری لنکا کی اے ٹیم 8 نومبر کو اسلام آباد پہنچے گی","https://urdu.samaa.tv/2087324231","سری لنکا کی اے ٹیم 8 نومبر کو اسلام آباد پہنچے گی اور راولپنڈی میں پاکستانی ٹیم کے ساتھ 2 ٹیسٹ اور 3 ون ڈے میچز کھیلے گی۔ پاکستان کرکٹ بورڈ ( پی سی بی ) کے مطابق پاکستان 11 سے 29 نومبر تک سری لنکا اے کے خلاف 2 چار روزہ اور 3 ون ڈے میچز کی میزبانی کرے گا جبکہ تمام میچز راولپنڈی کرکٹ اسٹیڈیم میں کھیلے جائیں گے۔ محمد ہریرہ سری لنکا اے کے خلاف پاکستان شاہینز کی قیادت کریں گے۔ مینز نیشنل سلیکشن کمیٹی نے دو چار روزہ میچوں کے لیے چودہ رکنی اسکواڈ کا اعلان کیا ہے جبکہ پچاس اوورز  کے میچوں کے لیے 15 رکنی اسکواڈ کا انتخاب کیا گیا ہے۔ ٹیسٹ فاسٹ باؤلرز محمد وسیم جونیئر اور خرم شہزاد بھی اسکواڈ میں شامل ہوئے ہیں۔ اسکواڈ میں شامل دوسرے ٹیسٹ کرکٹر حسین طلعت ہیں جو 50 اوورز کی سیریزمیں شامل ہیں۔ محمد غازی غوری اور احمد صفی عبداللہ پہلی مرتبہ شاہینز کی نمائندگی کریں گے۔ وائٹ بال اسکواڈ میں عبدالصمد، حیدر علی، معاذ صداقت، محمد حارث، محمد عمران جونیئر اور روحیل نذیر نے اے سی سی مینز ایمرجنگ ایشیا کپ اسکواڈ سے اپنی جگہ برقرار رکھی ہے جبکہ محمد عمران، سراج الدین اور عبید شاہ پہلی بار شاہینز کی ٹیم میں شامل ہونگے۔ پاکستان شاہینز کا ریڈ بال اسکواڈ بدھ سے ٹریننگ کا آغاز کرے گا۔","sports"
"707","آئی سی سی نے پلیئر آف دی منتھ کیلئے نامزدگیوں کا اعلان کر دیا","https://urdu.samaa.tv/2087324221","انٹر نیشنل کرکٹ کونسل نے پلیئر آف دی منتھ کی نامزدگیوں کا اعلان کر دیاہے ۔ انٹرنیشنل کرکٹ کونسل کے مطابق  پاکستان کے  نعمان علی ، نیوزی لینڈ کے میچل سینیٹنر اور جنوبی افریقہ کے کگیسوربادا کو آئی سی سی کیلئے نامزد  کیا گیاہے ۔ کھلاڑیوں کے ناموں کا اعلان اکتوبر کی کارکردگی کی بنیاد پر کیا گیا ہے ۔ دوسری جانب آئی سی سی ویمن پلیئر آف دی منتھ کیلئے ویسٹ انڈیز کی دیاندر ا ڈوٹن ، نیوزی لینڈ کی میلیاکر اور جنوبی افریقہ کی لاور اوولارٹ کو نامزد کیا گیاہے ۔","sports"
"708","پی سی بی میں ہلچل ، سلمان نصیر کو سی او او سے ہٹا کر پی ایس ایل میں عہدہ دینے کا امکان","https://urdu.samaa.tv/2087324220","پاکستان کرکٹ بورڈ میں ایک مرتبہ پھر سے سرجری کی افواہیں گونجنے لگی ہیں اور سی ا و او  کرکٹ بورڈ سلمان نصیر کو عہدے سے ہٹایا جانے کا امکان ہے ۔ ذرائع کے مطابق سی او او پی سی بی سلمان نصیر کو پی ایس ایل میں ٹرانسفر کرنے کی تیاری مکمل کر لی گئی ہے اور اس کیلئے نیا عہدہ متعارف کروانے کا فیصلہ کیا گیاہے ، سلمان نصیر کو ایم ڈی یا ہیڈ آف پی ایس ایل کا عہدہ دیا جانے کا امکان ہے ۔ سلمان نصیر کی جگہ سابق ڈی سی لاہور سمیر احمد سید کو سی او او بنانے کا فیصلہ کیا گیاہے ، سمیر احمد سید کی پوسٹنگ پی ایم ہاوس میں ہے،پی ایم ہاوس سے سمیر احمد سید جلد ڈیپیوٹیشن پر پی سی بی آئیں گی،  وہ پی سی بی کی نئی سی او او ہوں گی ۔ سلمان نصیر نئے سی او او سمیر احمد سید اور چیئرمین کو رپورٹ کرینگے، ڈائریکٹر انٹرنیشنل عثمان واہلہ کو پی ایس ایل ڈائریکٹر لگائے جانے کا امکان بھی ہے  ، عثمان واہلہ کے ڈائریکٹر پی ایس ایل لگائے جانے پر پی ایس ایل فرنچائزز کو شدید تحفظات ہیں ۔ پی ایس ایل فرنچائزز سلمان نصیر کے آنے سے خوش جبکہ واہلہ کے فیصلے پر حیرانگی میں مبتلا ہیں ۔","sports"
"709","شکیب الحسن کا کاؤنٹی چیمپئن شپ کے دوران باؤلنگ ایکشن رپورٹ","https://urdu.samaa.tv/2087324182","بنگلادیش کے آل راؤنڈر شکیب الحسن کا کاؤنٹی چیمپئن شپ کے دوران باؤلنگ ایکشن رپورٹ ہوگیا۔ کاؤنٹی چیمپئن شپ کے دوران امپائرز نے بنگلادیشی آل راؤنڈر شکیب الحسن کا بولنگ ایکشن رپورٹ کیا جس پر  انگلش کرکٹ بورڈ نے جائزے کا کہہ دیا ہے۔ شکیب الحسن نے رواں برس ستمبر میں کاؤنٹی چیمئن شپ میں سرے کاؤنٹی کی نمائندگی کی تھی اور سمر سیٹ کے خلاف میچ میں 9 وکٹیں حاصل کی تھیں۔ بنگلا دیشی آل راؤنڈر کو معطلی کا سامنا نہیں کرنا پڑا اور انہیں ابھی ایکشن کا ٹیسٹ کرانے کا کہا گیا ہے۔ خیال رہے کہ شکیب کے باؤلنگ ایکشن کو کیرئیر میں پہلی مرتبہ مشکوک رپورٹ کیا گیا ہے۔ یاد رہے کہ اگست میں طلبا تحریک کے دوران شکیب الحسن کو قتل کے مقدمے میں نامزد کیا گیا تھا جس کے بعد وہ اپنے ملک نہیں جاسکے ہیں۔","sports"
"710","حارث رؤف نے آسٹریلیا کے ہاتھوں شکست کی بڑی وجہ بتا دی","https://urdu.samaa.tv/2087324164","پاکستان کرکٹ ٹیم کے فاسٹ باؤلر حارث رؤف نے آسٹریلیا کے ہاتھوں پہلے ون ڈے میں شکست کی بڑی وجہ بتادی۔ آسٹریلیا نے 3 میچز کی سیریز کے پہلے ون ڈے میں سنسنی خیز مقابلے کے بعد پاکستان کو شکست دی ہے۔ پیر کو میلبرن میں کھیلے گئے میچ میں قومی ٹیم پہلے کھیلتے ہوئے 203 رنز پر آؤٹ ہوئی جس کے جواب میں آسٹریلیا نے 204 رنز کا ہدف 34 ویں اوور میں حاصل کیا۔ آسٹریلیا کو 3 میچوں کی سیریز میں ایک صفر کی برتری حاصل ہوگئی ہے۔ میچ کے بعد پریس کانفرنس کرتے ہوئے فاسٹ باؤلر حارث رؤف کا کہنا تھا کہ ہم نے پوری کوشش کی میچ جیتنے کی، مگر رزلٹ ہماری حق میں نہیں رہا، لو سکورنگ میچ میں اٹیک کرکے اور وکٹیں حاصل کرکے میچ جیتا جاسکتا ہے۔ فاسٹ باؤلر کا کہنا تھا کہ مجھے ایم سی جی میلبرن میں کھیلنا بہت اچھا لگتا ہے، یہاں بہت اچھی یادیں ہیں، اس گراؤنڈ پر دوبارہ ہیٹرک کرنے کا موقع تھا لیکن یہ موقع گنوا بیٹھا۔ حارث رؤف کا کہنا تھا کہ اسکور ڈفینڈ کرسکتے تھے اور ہم نے پوری کوشش بھی کی،جب آپ اٹیکنگ کرکٹ کھیلتے ہیں تو پھر آپ کو یہ تسلیم کرنا پڑتا ہے کہ ایکسٹرا رنز بنیں گے، کوشش ہوگی کہ اگلے میچوں میں غلطیوں پر قابو پائیں۔ ان کا کہنا تھا کہ رنز تب بنتے ہیں جب پارٹنرشپ لگتی ہے، ہماری ٹیم اچھی پارٹنرشپ نہیں لگا سکی جس وجہ سے رنز نہیں بن سکے۔ انہوں نے مزید کہا کہ میچ کے دوران کریمپس کسی کو بھی پڑ سکتے ہیں، انجری بتا کر نہیں آتی۔","sports"
"711","ٹی ٹوینٹی ورلڈکپ ، بھارت نے بلائنڈ کرکٹ ٹیم کو پاکستان جانے کی اجازت دیدی","https://urdu.samaa.tv/2087324157","بھارتی وزارت کھیل نے انڈین بلائنڈ کرکٹ ٹیم کو پاکستان میں ٹی ٹوئنٹی بلائنڈ ورلڈ کپ میں شرکت کیلئے این او سی جاری کردیا ہے ۔ تفصیلات کے مطابق انڈین بلائنڈ کرکٹ ٹیم 21 نومبر کو لاہور پہنچے گی، ٹی ٹوئنٹی بلائنڈ ورلڈ کپ 23 نومبر سے شروع ہوگا، پاکستان اور بھارت کی بلائنڈ کرکٹ ٹیموں کا میچ 25 نومبر کو لاہور میں ہوگا۔ بھارتی وزارت کھیل نے کرکٹ ایسوسی ایشن آف دی بلائنڈ انڈیا کو وزارت خارجہ و داخلہ سے مزید کلیئرنس لینے کی ہدایت کی ہے۔ چیئرمین پی بی سی سی سید سلطان شاہ نے بھارتی بلائنڈ کرکٹ ٹیم کو این او سی ملنے کو خوش آئند قرار دیے دیا۔ سید سلطان شاہ نے کہا کہ پاک بھارت کرکٹ مقابلے ہمیشہ شائقین کی بھرپور توجہ حاصل کرتے ہیں، اقوام متحدہ چارٹرڈ کے مطابق تمام ممالک کے معذور افراد کو کھیلوں میں خصوصی مراعات فراہم کی جانی چاہئیں، امید ہے بھارتی وزارت خارجہ و داخلہ بھی جلد این او سی کا اجراء کرے گی۔","sports"
"712","آسٹریلیا نے سنسنی خیز مقابلے کے بعد پہلے ون ڈے میں پاکستان کو شکست دے دی","https://urdu.samaa.tv/2087324123","آسٹریلیا نے 3 میچز کے سیریر کے پہلے ون ڈے میں سنسنی خیز مقابلے  کے بعد پاکستان کو شکست دے دی۔ میلبرن میں کھیلے گئے میچ میں قومی ٹیم پہلے کھیلتے ہوئے203رنز پر آؤٹ ہوئی تھی، آسٹریلیا نے204رنز کا ہدف34ویں اوور میں حاصل کیا۔ آسٹریلیاکو3میچوں کی سیریزمیں ایک صفرکی برتری حاصل ہوگئی۔ آسٹریلیا کی جانب سے جوش انگلیس49، اسٹیواسمتھ44 رنز بنانے میں کامیاب ہوئے، پاکستان کی جانب سے حارث روف نے3،شاہین آفریدی نے2وکٹیں حاصل کیں۔ اس سے قبل دوران میچ فاسٹ باؤلرنسیم شاہ اَن فٹ ہوگئے، ٹانگ میں تکلیف پرنسیم شاہ اوور ادھورا چھوڑ کر میدان سے باہر چلے گئے۔ قومی ٹیم 203 پر ڈھیر آسٹریلیا کی جانب سے پہلےون ڈےمیں پاکستان کےخلاف ٹاس جیت کرفیلڈنگ کا فیصلہ کیا۔پاکستانی ٹیم 47 ویں اوور میں  203 رنز بنا کر آل آؤٹ ہو گئی۔ پاکستان کی پہلی وکٹ 3 رنزپرگری،جب مچل اسٹارک نےصائم ایوب کو 1رن پرپویلین بھیجا،جبکہ قومی ٹیم کی دوسری وکٹ 24 رنزپرگری،عبداللّٰہ شفیق بھی12 رنزبنائے، اورمچل اسٹارک کا شکار بنے۔پاکستان کی آسٹریلیا کیخلاف تیسری وکٹ 63 رنز پر گری، بابراعظم37 رنزبناکرآؤٹ ہوئے۔ پاکستان کی آسٹریلیاکیخلاف چوتھی وکٹ 70رنزپرگرگئی،کامران غلام 5 رنزبناکرآؤٹ ہوئے،پانچویں وکٹ 101 رنزپرگری،سلمان آغا 12 رنزبناکرآؤٹ ہوئے،چھٹی وکٹ117پرگری،کپتان محمد رضوان 44رنزبناکر آؤٹ ہوئے،ساتویں وکٹ 148 رنزپرگری،شاہین آفریدی 24 رنز بناکر بولڈ ہوئے۔ پاکستان کی آٹھویں وکٹ 175 رنز پر گری، جب عرفان خان 22 رنز بنا کر رن آؤٹ ہوئے۔نویں وکٹ 183 اور دسویں وکٹ 203 رنز پر گری،حارث رؤف بغیر کوئی رن بنائے جبکہ نسیم شاہ 40 رنز بنا کر آؤٹ ہوئے آسٹریلیا کی جانب سے مچل اسٹارک نے 3، پیٹ کمنز اور ایڈم زمپا نے 2، 2 کھلاڑیوں کو آؤٹ کیا جبکہ شان ایبٹ اور مارنس لیبوشین نے 1، 1 وکٹ حاصل کی۔ ٹاس کےبعدگفتگوکرتےہوئےکپتان محمد رضوان کاکہنا تھاکہ ہمیشہ ہمیں اپنی غلطیوں سےسیکھنا چاہیے، ہم ورلڈ کپ میں اچھا نہیں کرپائے۔ نوجوان اوپنر بلےباز صائم ایوب آج آسٹریلیا کیخلاف اپنا ون ڈےڈبیوکررہےہیں،جبکہ نوجوان آل راؤنڈر عرفان خان نیازی بھی آج اپنا ون ڈےڈبیوکرینگے،صائم ایوب پاکستان کی طرف سےٹیسٹ، ٹی ٹونٹی انٹرنیشنل کھیل چکےہیں،صائم ایوب نےمارچ 2023 میں افغانستان کیخلاف اپنا ٹی ٹونٹی ڈبیوکیا تھا،وہ رواں سال جنوبی میں آسٹریلیا کیخلاف ٹیسٹ ڈبیو کرچکے ہیں۔ دونوں ٹیموں کےدرمیان سیریز کا دوسرا ون ڈے میچ 8 نومبرکو ایڈیلیڈ اوول میں ہوگا،جبکہ تیسرا اور آخری ون ڈے میچ 10 نومبر کو پرتھ اسٹیڈیم میں کھیلا جائےگا۔","sports"
"713","کیویز کے ہاتھوں عبرتناک شکست، شرما اور کوہلی کو ٹیم سے نکالنے کا مطالبہ","https://urdu.samaa.tv/2087324111","بھارتی شائقین کرکٹ نیوزی لینڈ کے ہاتھوں ٹیسٹ سیریز میں وائٹ واش کے بعد کپتان روہت شرما اور ویرات کوہلی کو ٹیم سے نکالنے کا مطالبہ کرنے لگے۔ یاد رہے کہ نیوزی لینڈ نے تیسرے اور آخری ٹیسٹ میں بھارتی ٹیم کو 25 رنز سے شکست دے کر 3 ٹیسٹ میچز کی سیریز میں وائٹ واش کردیا ہے  جبکہ بھارت کو 25  سال کے بعد ہوم ٹیسٹ سیریز میں وائٹ واش کا سامنا کرنا پڑا ہے۔ ممبئی میں کھیلے گئے آخری ٹیسٹ میچ میں بھارتی ٹیم 147 رنز کے ہدف کے تعاقب میں بھی ناکام رہی اور پوری ٹیم محض 121 رنز پر ڈھیر ہوگئی۔ تیسرے ٹیسٹ کی دوسری اننگ میں بھارتی کپتان روہت شرما 11 اور ویرات کوہلی  ایک رنز بنا سکے۔ بھارتی ٹیم کی عبرتناک شکست اور دونوں اہم کھلاڑیوں کی بری پرفارمنس پر بھارتی شائقین کرکٹ آگ بگلولہ ہیں اور اپنے غصے کا اظہار سوشل میڈیا پر کر رہے ہیں۔ بھارتی شائقین کی اکثریت نے سوشل میڈیا پر روہت شرما اور ویرات کوہلی کو ٹیم سے باہر کرنے کا مطالبہ کیا ہے۔ خیال رہے کہ نیوزی لینڈ کے خلاف ہوم سیریز میں بھارت کے دونوں سینئر کھلاڑی مکمل آؤٹ آف فارم رہے اور تینوں میچز میں ٹیم کے لیے بڑا اسکور کرنے میں ناکام رہے۔","sports"
"714","سری لنکا نے پاکستان کو ہرا کر ہانگ کانگ سپر سکسز کا ٹائٹل جیت لیا","https://urdu.samaa.tv/2087324103","سری لنکا نے پاکستان کو تین وکٹوں سے شکست دے کر ہانگ کانگ سپر سکسز کا ٹائٹل جیت لیا۔ سری لنکا نے پاکستان کو 3 وکٹوں سے شکست دی ، سری لنکا نے 73رنز کا ہدف 5 اوورز میں پورا کر لیا ، پاکستان نے سری لنکا کو 73رنز کا ٹارگٹ دیا تھا ،محمد اخلاق نے 20 گیندوں پر 48رنز بنائے، فہیم اشرف 13،عامر یامین نے 6رنز بنائے ،حسین طلعت ایک اور آصف علی صفر پر آ ؤٹ ہوئے۔ پاکستان نے پہلے کھیلتے ہوئے 72رنز سکور کیے ،محمد اخلاق نے 20 گیندوں پر پانچ چوکوں اور تین چوکوں کی مدد سے 48 رنز کی اننگز کھیلی، فہیم اشرف 13 رنز بنا کر دوسرے نمایاں بلے باز رہے۔ جواب میں سری لنکا نے پانچ اوورز میں تین وکٹوں پر 76 رنز بنا کر تین وکٹوں سے نہ صرف میچ جیت کر ٹورنامنٹ کا ٹائٹل بھی اپنے نام کر لیا۔","sports"
"715","آسٹریلیا کو شکست دیکر پاکستان ہانگ کانگ سپر سکسز کے فائنل میں پہنچ گیا","https://urdu.samaa.tv/2087324100","ہانگ کانگ سپر سکسز ٹورنامنٹ میں پاکستان نے آسٹریلیا کو شکست دیکر فائنل میں پہنچ گیا۔ ہانگ کانگ سپر سکسز ٹورنامنٹ کے پہلے سیمی فائنل میں پاکستان نے آسٹریلیا کو 4 وکٹ سے شکست دی۔ پاکستان نے 108 رنز کا ہدت ایک گیند قبل دو وکٹ پر حاصل کرلیا۔ آسٹریلیا کی جانب سے ڈین کرسٹیان 42 اور سیم ہیزلیٹ 26 رنز بنا کر ناقابل شکست رہے جب کہ جیک ووڈ 36 رنز بنا کر آؤٹ ہوئے۔ پاکستان کی جانب سےفہیم اشرف نے ایک وکٹ لی۔ پاکستان کی جانب سے عامر یامین 24  اور  فہیم اشرف 19 رنزبنا کر ناقابل شکست رہے۔محمد اخلاق  اور  آصف علی نے 32 ،32  رنز اسکور کیے۔ ہانگ کانگ سپرسکسز کا فائنل پاکستان  اور سری لنکا کےدرمیان کھیلا جائےگا۔","sports"
"716","آسٹریلیا کیخلاف پہلے ون ڈے میچ کیلئے قومی ٹیم کا اعلان","https://urdu.samaa.tv/2087324088","آسٹریلیا کیخلاف پہلے ون ڈے میچ کیلئے قومی کرکٹ ٹیم کا اعلان کردیا۔ محمد رضوان پہلی بار ون ڈے میچ میں قیادت کریں گے، عبداللہ شفیق، صائم ایوب، بابر اعظم، کامران غلام شامل ہیںِ۔ سلمان آغا،عرفان خان، شاہین شاہ افریدی،نسیم شاہ ، حارث رؤوف اور محمد حسنین بھی پلینگ الیون کا حصہ ہوں گے۔ واضح رہے کہ پاکستان ٹیم آسٹریلیا کے دورے پر میلبرن پہنچ چکی ہے جہاں وہ تین ایک روزہ میچز اور تین ٹی ٹوئنٹی میچز کھیلے گی۔ 4 نومبر کو پاکستان آسٹریلیا کے خلاف اپنا پہلا ایک روزہ میچ میلبرن میں کھیلے گی جس کے بعد بقیہ دو میچز ایڈیلیڈ اور پرتھ میں کھیلے جائیں گے۔ یاد رہے کہ پاکستان نے آسٹریلین سرزمین پر اب تک 56 ایک روزہ میچ کھیلے ہیں جن میں 17 میچ جیتے ہیں جبکہ 37 میں شکست ہوئی ہے۔ پاکستان نے آخری دفعہ ون ڈے سیریز 2017ء میں کھیلی تھی جب پاکستان نے آخری دفعہ محمد حفیظ کی قیادت میں میلبرن میں فتح حاصل کی تھی۔","sports"
"717","آسٹریلیا کیخلاف سیریز سے قبل اوپنر عبداللہ شفیق بخار میں مبتلا","https://urdu.samaa.tv/2087324062","آسٹریلیا کیخلاف ون ڈے سیریز سے قبل پاکستان کا اہم ترین اوپننگ بیٹسمین عبداللہ شفیق بیمار ہو گئے ہیں ۔ ذرائع کے مطابق پاکستانی اوپنر عبداللہ شفیق ہلکے بخار میں مبتلا ہیں جس کے باعث انہیں احتیاط کرتے ہوئے آج پریکٹس میں حصہ نہیں لیا، کھلاڑی کی حالت تشویشناک نہیں ہے اور پہلے سے بہتر بھی محسوس کر رہے ہیں۔ ذرائع کا کہناتھا کہ پاکستان کی پہلے ون ڈے میچ کے لیے پلیئنگ  الیون پر مشاورت جاری ہے ، صائم ایوب ،عرفان خان ،بابر اعظم  ،کامران غلام ، عامر جمال،شاہین آفریدی،حارث رؤف، محمد حسنین  اور فیصل اکرم کے ناموں پر غور  جاری ہے ۔ پاکستان اور آسٹریلیا کے درمیان پہلا ون ڈے 4 نومبر کو کھیلا جائے گا۔","sports"
"718","پاکستان نے ہانگ کانگ سپر سکسز کے سیمی فائنل کیلئے کوالیفائی کرلیا","https://urdu.samaa.tv/2087324059","پاکستان نے ہانگ کانگ سپر سکسز ٹورنامنٹ کے سیمی فائنل کیلئے کوالیفائی کرلیا۔ گرین شرٹس نے ہانگ کانگ سپر سکسز ٹورنامنٹ کے کوارٹر فائنل میچ میں جنوبی افریقا کے خلاف 17 رنز سے کامیابی سمیٹ کر ایونٹ کے ٹاپ فور مرحلے میں جگہ بنائی۔ کوارٹر فائنل میچ میں پہلے بیٹنگ کرتے ہوئے پاکستان نے مقررہ 6 اوورز میں 3 وکٹوں کے نقصان پر 105 رنز بنائے۔ پاکستان کی جانب سے محمد اخلاق نے 16 گیندوں پر 53 رنز کی شاندار اننگ کھیلی جبکہ حسین طلعت نے 11 گیندوں پر 27 سکور کیے۔ جواب میں جنوبی افریقا کی ٹیم 4 وکٹوں کے نقصان پر محض 88 رنز تک بناسکی۔ گرین شرٹس کی طرف سے حسین طلعت نے 2 کھلاڑیوں کو پویلین کی راہ دکھائی۔ یاد رہے کہ پاکسان نے جمعہ کو کھیلے گئے میچ میں بھارت کو شکست دے کر کوارٹر فائنل کیلئے کوالیفائی کیا تھا۔ دوسری جانب ایونٹ کا سیمی فائنل مرحلہ اور فائنل معرکہ اتوار کو کھیلا جائے گا۔","sports"
"719","گلکت بلتستان کی ڈوگرا راج سے آزادی کی تقریب میں  ایس ایس جی کمانڈوز کا فری فال جمپ کا مظاہرہ","https://urdu.samaa.tv/2087324049","یکم نومبر کو یوم آزادی گلگت بلتستان کی پریڈ میں ایس ایس جی کمانڈوز کے جوانوں نے فری فال جمپ کا مظاہرہ کیا ۔ پاکستان کےجب یہ شیردل جوان فری فال کامظاہرہ کرتےھوئےنہایت مہارت کےساتھ پریڈگراونڈمیں اترے تو گراؤنڈ لوگوں کی تالیوں سےگونج اٹھا۔ ایس ایس جی کمانڈوز دوران جنگ ہرطرح کی مشکل اور ہرطرح کے موسم میں پیرا شوٹ کے ذریعے دشمن کےعقب میں اترنے کی صلاحیت رکھتے ھیں،سکائی ڈایئونگ کے دوران جمپرز کے نیچے آنے کی رفتار 190 کلومیٹر فی گھنٹہ سے 280 کلومیٹرہوتی ھے ۔ یہ کھیل جتنا دلچسپ ھے اتنا ھی مشکل اور خطرناک بھی ھے۔","sports"
"720","پاکستان ہانگ کانگ سکسزکےسیمی فائنل میں پہنچ گیا","https://urdu.samaa.tv/2087324035","ہانگ کانگ سُپر سکسز میں پاکستان نے سیمی فائنل کے لیے کوالیفائی کر لیا۔ پاکستان نےکوارٹرفائنل میں جنوبی افریقا کو 17 رنز سےشکست دے دی،قومی ٹیم نے 6 اوورزمیں 3 وکٹ پر 105 رنز بنائے تھےاورجنوبی افریقا کو جیت کے لیے 106 رنز کا ہدف دیا تھا۔ پاکستان کی جانب سےمحمد اخلاق نے 16 گیندوں پر 53،حسین طلعت نے 11گیندوں پر 27رنز بنائے،پاکستان کے106رنز کے جواب میں میں جنوبی افریقا کی ٹیم 4 وکٹ پر 88 رنزبناسکی،پاکستان کے حسین طلعت نے 2 کھلاڑیوں کو آؤٹ کیا۔ واضح رہے کہ ہانگ کانگ سپر سکسز کے سیمی فائنل اور فائنل کل کھیلے جائیں گے۔","sports"
"721","کے پی ایل، فیڈرل بی ایریانے ملیر ڈولفنز کو 26 رنز سے شکست دیدی","https://urdu.samaa.tv/2087324016","کراچی پریمیئر لیگ کے پہلے میچ میں  فیڈرل بی ایریا نے ملیر ڈولفنز کو 26 رنز سے شکست دیتے ہوئے پہلی کامیابی سمیٹ لی ہے ۔ تفصیلات کے مطابق کراچی پریمیئر لیگ کا پہلا میچ آج ناظم آباد کے نئے سٹیڈیم میں فیڈرل بی ایریا ٹائیگرز اور ملیر ڈولفنز کے درمیان کھیلا گیا ۔ ایف بی ایریا نے پہلے بیٹنگ کرتے ہوئے ملیر ڈولفنرز کو 20 اوورز میں 161 رنز کا ہدف دیا جس کےتعاقب میں ملیر ڈولفنز 8 وکٹوں کے نقصان پر 134 رنز بنا کر آوٹ ہو گئی ۔ ملیر ڈولفنز کی جانب سے فواد 28 رنز کے ساتھ  ناقابل شکست رہے جبکہ حذیفہ 22 رنز،  یاسر 10 ، شعیب 24 ، وقاص 13 ، نبیل 9 ، سہیل 9 ،رنز بنانے میں کامیا ب ہوئے۔ ریحان نے 3 سکور بنائے ۔ فیڈرل بی ایریا کے باولر وسیم نے شاندار باولنگ کا مظاہرہ کرتے ہوئے 3 کھلاڑیوں کو پولین کی راہ دکھائی جبکہ اسداللہ او رنادر نے 2 ، 2  جبکہ سبحان نے ایک وکٹ حاصل کی ۔ مکمل میچ دیکھئے   ","sports"
"722","ایشین بریڈ مین ظہیر عباس کو پی سی بی میں اہم عہدہ مل گیا","https://urdu.samaa.tv/2087324011","پاکستان کرکٹ ٹیم کے سابق کپتان ظہیر عباس کو پی سی بی کی گورننگ باڈی کا رکن بنا دیا گیا ۔ تفصیلات کے مطابق ایشین بریڈ مین ظہیر عباس کی گورننگ بورڈ میں نامزدگی کا باقاعدہ فیصلہ ہو گیا ہے، گورننگ بورڈ میں ظہیر عباس واحد کرکٹر ہیں ، وہ سٹیٹ بینک کی نمائندگی کریں گے ۔ ترجمان پاکستان کرکٹ بورڈ کے مطابق سٹیٹ بینک نے گورننگ بورڈ کیلئے سابق کرکٹر ظہیر عباس کو نامزد کیا ہے، وہ سٹیٹ بینک کے موجودہ ممبر کی جگہ لیں گے ، پی سی بی کے گورننگ بورڈ کی تعداد میں اضافہ نہیں کیا گیاہے ۔ ","sports"
"723","بابراعظم نے 2022  کے ٹی ٹوئنٹی ورلڈکپ فائنل میں استعمال ہونیوالا بیٹ عطیہ کردیا","https://urdu.samaa.tv/2087323996","سابق کپتان بابر اعظم نے 2022  کے ٹی ٹوئنٹی ورلڈکپ فائنل میں استعمال ہونیوالا بیٹ عطیہ کردیا۔ سابق کپتان بابراعظم کا بیٹ میلبرن کرکٹ گراونڈ کے لانگ روم میں رکھا جائے گا۔ ایم سی جی لانگ روم میں ڈان بریڈ مین، ڈیوڈ بون، جیک ہوبز اور برائن لارا کے بیٹ بھی نمائش کے لیے موجود ہیں۔ اس موقع پربابر اعظم نےکہا میرے لیے یہاں کے لانگ روم میں بیٹ رکھنا اعزاز کی بات ہے، ایم سی جی سے میری کافی یادیں وابستہ ہیں، یہ بہترین گراؤنڈز میں سے ایک ہے جب کہ دنیا کے عظیم بیٹرز کے بیٹس کے ساتھ میرا بیٹ رکھا جانا اعزاز کی بات ہے۔","sports"
"724","ہانگ کانگ سپرسکسزمیں پاکستان نے بھارت کو 6 وکٹوں سے شکست دیدی","https://urdu.samaa.tv/2087323990","ہانگ کانگ سپر سکسز میں پاکستان نے بھارت کو آؤٹ کلاس کردیا۔ پاکستان نے 120 رنزکا ہدف بغیرکوئی وکٹ گنوائے حاصل کیا اور اس فتح کے ساتھ پاکستان نے ہانگ کانگ سُپرسکسز کے کوارٹر فائنل میں جگہ بنالی۔ اس سےقبل ہانگ کانگ سُپر 6 میں پاکستان نے فاتحانہ آغازکرتے ہوئےمیچ میں یو اے ای کو 13 رنز سے ہرایا تھا،پاکستان نےپہلےکھیلتے ہوئےبغیرکسی نقصان کے 128 رنز بنائے تھے، آصف علی 14 گیندوں پر 50 اوراخلاق 15 گیندوں پر 52 رنز بنا کر ریٹائر ہوئے تھے۔ بعدازاں یو اے ای کی ٹیم 6 اوورز میں پانچ وکٹ پر 115 رنز بنا سکی، پاکستان کے آصف علی اور عامر یامین نے 2،2 کھلاڑیوں کو آؤٹ کیا۔","sports"
"725","وسیم اکرم نے فخر زمان سے متعلق بڑا دعویٰ کر دیا","https://urdu.samaa.tv/2087323960","وسیم اکرم نے فخر زمان کے بابراعظم سے متعلق ٹویٹ پر تبصرہ کرتے ہوئے کہا کہ فخرزمان امپیکٹ پلئیر ہے ، مجھے یقین ہے کہ سوشل میڈیا بیان فخر  نے نہیں لکھا ،    جس نے بھی لکھا اسے بتانا چاہیے  تھا کہ سنٹرل کنٹریکٹ کی وجہ سے آپ کو مسئلہ ہو سکتا ۔ آن لائن پریس کانفرنس سے خطاب کرتے ہوئے وسیم اکرم کا کہناتھا کہ میں سمجھتا ہوں کہ یہ فخر زمان کے لیے ایک سبق ہے ، سوچ سمجھ کر سوشل میڈیا پر لکھنا چاہیے ،  پی  سی بی کا اس معاملے پر اپ سیٹ ہونا بنتا تھا ۔وسیم اکرم نے محسن نقوی کی کاوشوں کی تعریف  اور نوکری کی آفر پر بات کرتے ہوئے کہا کہ   چیئرمین پی سی بی کرکٹ کے لیے بہت اچھا کام کر رہے ہیں پروفیشنل انداز میں چلا سکتے ہیں ، مجھے جاب کی آفر ہوئی لیکن میں 9 سے 5 جاب کرنے والا بندہ نہیں ہوں ۔ سابق کپتان کا کہناتھا کہ محمد رضوان کو کپتانی کا تجربہ ہے ،  وہ اچھی چوائس ہے وہ بس کھیل پر فوکس کرے ، ہمیں دشمنوں کی ضرورت نہیں ہم خود ہی بہت ہیں ، ہوم ایدوانٹیج پر  تنقید سمجھ سے باہر ہے ، میں 5 ، 6 سال سے کہہ  رہا ٹرننگ پچز بناو چاہے ہار جاو ، شکر ہے کسی کو تو خیال آیا ، خوشی ہے کہ 2026 ٹی ٹونٹی ورلڈ کپ کی تیاری کے لیے  نوجوان کھلاڑیوں کو موقع دیا گیا ۔","sports"
"726","وسیم اکرم نے پی سی بی کی نوکری کی پیشکش ٹھکرانے کی وجہ پہلی مرتبہ بے نقاب کر دی","https://urdu.samaa.tv/2087323958","قومی ٹیم کے سابق کپتان وسیم اکرم نے پاکستان کرکٹ بورڈ کی جانب سے نوکری پیشکش ٹھکرانے کی وجہ بیان کرتے ہوئے کہا کہ چیئرمین پی سی بی کرکٹ کے لیے بہت اچھا کام کر رہے ہیں پروفیشنل انداز میں چلا سکتے ہیں ، مجھے جاب کی آفر ہوئی لیکن میں 9 سے 5 جاب کرنے والا بندہ نہیں ہوں۔ سابق کپتان پاکستان کرکٹ ٹیم وسیم اکرم  نے میلبرن میں آن لائن  پریس کانفرنس  سے خطاب کرتے ہوئے کہا کہ  چیمپئِنز   ٹرافی   کے لیے بھارت سے اچھے اشارے مل رہے ہیں ،    پی سی بی نے بھارتی بورڈ کو کئی آفرز کی ہیں ، انڈیا کو پاکستان آنا چاہیے ، ویراٹ کوہلی ، ہردیک پانڈیا اور سوریا کمار یا  دیو کے بہت فینز ہیں ، انہیں شدت سے انتظار ہے ، دونوں ممالک کے لوگوں کا آپس میں رابطہ  ہونا چاہیے بھارت اس بارے میں سوچے ، میں چھ سات سال سے انڈیا نہیں  گیا ، میں وہاں کے کھانے اور لوگوں کو مس کرتا ہوں ۔ وسیم اکرم   کا کہناتھا کہ بھارتی کھلاڑی   پاکستان آئیں انجوائے کریں گے ، آسٹریلیا میں کنڈیشنز مشکل ہوتی ہیں ، آسان سیریز نہیں ہے  ، ایک بھی  ون ڈے  جیت جاتے ہیں تو  یہ بہت بڑی کامیابی ہے ، ٹی  ٹونٹی سیریز  اچھی ہو گی ۔ وسیم اکرم نے فخر زمان کے بابراعظم سے متعلق ٹویٹ پر تبصرہ کرتے ہوئے کہا کہ فخرزمان امپیکٹ پلئیر ہے ، مجھے یقین ہے کہ سوشل میڈیا بیان فخر  نے نہیں لکھا ،    جس نے بھی لکھا اسے بتانا چاہیے  تھا کہ سنٹرل کنٹریکٹ کی وجہ سے آپ کو مسئلہ ہو سکتا ، میں سمجھتا ہوں کہ یہ فخر زمان کے لیے ایک سبق ہے ، سوچ سمجھ کر سوشل میڈیا پر لکھنا چاہیے ،  پی  سی بی کا اس معاملے پر اپ سیٹ ہونا بنتا تھا ۔ وسیم اکرم نے محسن نقوی کی کاوشوں کی تعریف  اور نوکری کی آفر پر بات کرتے ہوئے کہا کہ   چیئرمین پی سی بی کرکٹ کے لیے بہت اچھا کام کر رہے ہیں پروفیشنل انداز میں چلا سکتے ہیں ، مجھے جاب کی آفر ہوئی لیکن میں 9 سے 5 جاب کرنے والا بندہ نہیں ہوں ۔ سابق کپتان کا کہناتھا کہ محمد رضوان کو کپتانی کا تجربہ ہے ،  وہ اچھی چوائس ہے وہ بس کھیل پر فوکس کرے ، ہمیں دشمنوں کی ضرورت نہیں ہم خود ہی بہت ہیں ، ہوم ایدوانٹیج پر  تنقید سمجھ سے باہر ہے ، میں 5 ، 6 سال سے کہہ  رہا ٹرننگ پچز بناو چاہے ہار جاو ، شکر ہے کسی کو تو خیال آیا ، خوشی ہے کہ 2026 ٹی ٹونٹی ورلڈ کپ کی تیاری کے لیے  نوجوان کھلاڑیوں کو موقع دیا گیا ۔ سوینگ کے سلطان نے شاہین شاہ آفریدی اور نسیم شاہ کو مشورہ دیتے ہوئے کہا کہ ان دونوں سمیت دیگر کرکٹرز کھیل پر فوکس کریں اور سوشل میڈیا کو چھوڑ دیں ، کرکٹ کھیل  کر گھر جائیں اور انجوائے کریں ۔ وسیم اکرم نے بابراعظم کو بھی کیریئر میں آگے بڑھنے کا مشور ہ دیا اور کہا کہ بابر اعظم کو کپتانی بھول جانی چاہیے ، کرکٹ کھیلیں رنز کریں ۔","sports"
"727","جنوبی افریقہ اور بنگلہ دیش کے درمیان جاری ٹیسٹ میچ کا حیران کن فیصلہ","https://urdu.samaa.tv/2087323950","جنوبی افریقہ نے بنگلہ دیش کو دوسرے ٹیسٹ میچ میں ایک اننگ اور  273 سے شکست دیتے ہوئے کامیابی سمیٹ لی ہے ۔ تفصیلات کے مطابق فالو آن کا شکار بنگلہ دیش کی ٹیم 416 رنز  کے ہدف کے تعاقب میں 143 رنز بنا کر آوٹ ہو گئی اور 273  سے شکست کا سامنا کرنا پڑا۔ جنوبی افریقہ نے پہلے بیٹنگ کرتے ہوئے 575 رنز بنائے اور 6 وکٹوں کے نقصان پر اننگ ڈکلیئر کر دی جس میں ٹونی ڈی زورزی 177 رنز کے ساتھ نمایاں رہے جبکہ ٹرسٹن سٹبز نے 106 اور ویان مڈلر نے 105 رنز کی اننگ کھیلی ۔ جنوبی افریقہ کے 575 رنز کے جواب میں بنگلہ دیش کی پوری ٹیم 159 رنز بنا کر آوٹ ہو گئی اور فالو آن کا شکار ہوئی ،  بنگلہ دیش کی جانب سے صرف مومن الحق 82 رنز بنانے میں کامیاب ہوئے جبکہ ان کے علاوہ کوئی کھلاڑی خاص کارکردگی دکھانے میں کامیاب نہیں ہو سکا ۔ جنوبی افریقہ نے بنگلہ دیش کو فالو آن کروایا لیکن میزبان ٹیم ایک مرتبہ پھر بری طرح ناکام ہوئی اور 143 رنز بنا کر آوٹ ہو گئی جس میں حسن محمود 38 اور نجم الحسن 36 رنز بنانے میں کامیاب ہوئے ۔","sports"
"728","دورہ پاکستان کے دوران انگلینڈ کے کپتان بین سٹوکس کے گھر میں چوری ، بڑا نقصان ہو گیا","https://urdu.samaa.tv/2087323912","انگلینڈ کے کپتان بین سٹوکس کے دورہ پاکستان کے دوران  ، ان کی غیر موجودگی میں گھر میں چوری کی واردارت کا انکشاف ہواہے ، کھلاڑی نے کسی بھی طرح کی معلومات رکھنے والے شہریوں سے  پولیس سے رابطہ کرنے کی اپیل کی ہے ۔ تفصیلات کے مطابق بین سٹوکس کے ڈرہم کے علاقے کاسل ایڈن میں واقع گھر کو 17 اکتوبر کی شام کو لوٹ لیا گیا، واردات کے دوران کھلاڑی کی اہلیہ اور دو بچے گھر پر ہی موجود تھے ۔ اس چوری کی واردات کے دوران ان کا ناقابل تلافی نقصان ہواہے کیونکہ چور 33 سالہ کھلاڑی کے زیورات ، پیسے قیمتی سامان کے علاوہ کچھ ذاتی سامان بھی چرا کر لے گئے ہیں جن سے ان کی جذبات جڑے ہیں ۔ بین سٹوکس نے کسی بھی معلومات رکھنے والے شخص سے پولیس سے رابطہ کرنے کی اپیل کی ہے ۔ انہوں نے سوشل میڈیا پر بتایا: ""جمعرات 17 اکتوبر کی شام کو کچھ نقاب پوش افراد نے میرے گھر میں چوری کی ، وہ جواہرات، قیمتی سامان اور ذاتی اشیاء لے گئے۔ ان میں سے زیادہ تر اشیاء میرے اور میرے خاندان کے لیے جذباتی اہمیت رکھتی ہیں اور ناقابلِ تلافی  نقصان ہیں۔ ان کا کہناتھا کہ ""سب سے تکلیف دہ بات یہ ہے کہ اس جرم کا ارتکاب اس وقت کیا گیا جب میری اہلیہ اور دو چھوٹے بچے گھر میں موجود تھے۔ خوش قسمتی سے میرے خاندان کو جسمانی نقصان نہیں پہنچا، لیکن اس واقعے کا ان کی ذہنی اور جذباتی حالت پر اثر ہوا ہے۔ انہوں نے کہا کہ انہوں نے کچھ چوری شدہ اشیاء کی تصاویر جاری کی ہیں تاکہ مجرموں کو پکڑنے میں مدد مل سکے۔ اسٹوکس نے درخواست کی کہ اگر کسی کے پاس کوئی معلومات ہو تو ڈرہم پولیس سے کرائم ریفرنس CRI00575927 کے ساتھ 101 پر رابطہ کریں۔ آخر میں، اسٹوکس نے پولیس کے تعاون پر ان کا شکریہ ادا کیا اور کہا کہ پاکستان میں موجودگی کے دوران بھی پولیس نے ان کے خاندان کا بھرپور ساتھ دیا۔انگلینڈ کی ٹیم کو پاکستان کے خلاف تین ٹیسٹ میچوں کی سیریز میں 2-1 سے شکست کا سامنا کرنا پڑا تھا، جس میں اسٹوکس نے ملتان میں دوسرا میچ کھیلا تھا۔ ","sports"
"729","پی ایس ایل ڈائریکٹر سُہیب شیخ اور خواتین کرکٹ کی سربراہ تانیہ ملک عہدوں سے مستعفی","https://urdu.samaa.tv/2087323891","پاکستان سپر لیگ ( پی ایس ایل ) کے ڈائریکٹر سُہیب شیخ اور خواتین کرکٹ کی سربراہ تانیہ ملک عہدوں سے مستعفی ہوگئے۔ پاکستان کرکٹ بورڈ ( پی سی بی ) کے مطابق سُہیب شیخ نے 13 ماہ قبل پی سی بی میں دوبارہ شمولیت اختیار کی تھی جبکہ تانیہ ملک نے اکتوبر 2021 میں قذافی اسٹیڈیم میں اپنی ذمہ داریوں کا آغاز کیا تھا۔ پی سی بی کے سی او او سلمان نصیر کا کہنا تھا کہ سُہیب شیخ اور تانیہ ملک پی سی بی کے انتظامی ٹیم کے کلیدی اراکین تھے، تانیہ نے پاکستان میں خواتین کرکٹ کو ترقی دینے کے لیے لگن کے ساتھ کام کیا۔ سلمان نصیر کا مزید کہنا تھا کہ پی سی بی ان کی محنت، لگن اور شراکت کا شکریہ ادا کرتا ہے۔","sports"
"730","پشاور؛اسپیشل بچوں کیلئے “امید اسپیشل ایجوکیشن سکول” میں رنگا رنگ سپورٹس گالا کا انعقاد","https://urdu.samaa.tv/2087323887","پشاور میں پاک فوج کے تعاون  سے چلنے والے اسپیشل بچوں کیلئے قائم “امید اسپیشل ایجوکیشن سکول” میں رنگا رنگ سپورٹس گالا کا انعقاد کیا گیا۔ سپورٹس گالا میں پشاور اور نوشہرہ سکولز سے 90 اسپیشل بچوں نے حصہ لیا،اسپیشل بچوں کے درمیان کرکٹ،بیڈمینٹن اور رسہ کشی کے مقابلوں کا انعقاد ہوا،کھیلوں کے مختلف مقابلوں میں بچوں نے  بڑھ چڑھ کرحصہ لیا جس میں ان کا جوش و جذبہ قابل ستائش تھا ۔ کورکمانڈر پشاور کور لیفٹننٹ جنرل عمر احمد بخاری تقریب کے مہمان خصوصی تھے،شرکاء نے بچوں کی بھرپور حوصلہ افزائی کی اور کہا کہ"" آج اس رنگا رنگ پروگرام میں بچوں کی مختلف ایونٹس دیکھ کرمحسوس ہی نہیں ہوا کہ ہمارے بچے کسی جسمانی محرومی کا شکار ہیں،اس وقت اس سکول میں 180 بچے زیر تعلیم ہیں امیدسپیشل ایجوکیشن سکول پشاورمیں بچوں کی تربیت کے لئےتربیت یافتہ اورماہرسٹاف موجود ہے ،بچوں کو مختلف قسم کےنیشنل اورانٹرنیشنل کورسزکرواۓ جاتےہےتاکہ وہ دور جدید کے تقاضوں سے ہم آہنگ رہیں۔   سکول میں بچوں کی ضروریات کےمطابق الگ الگ کلاسز،لائبریری،ان ڈوراورآوٹ ڈورکھیلوں کا میدان، فیزیوتھیرپی روم،سننےمیں مدد دینےوالے آلات اورمیڈیکل روم،نفسیاتی کونسلنگ سمیت مکمل ائیر کنڈیشنڈ کلاس رومز کی سہولیات موجود ہیں،کھیلوں کےاختتام پربچوں میں تحائف بھی تقسیم کیے گئے۔","sports"
"731","ٹیسٹ پلیئرزکی نئی رینکنگ جاری ،سعود شکیل ٹاپ 10 میں آگئے","https://urdu.samaa.tv/2087323875","انٹرنیشنل کرکٹ کونسل (آئی سی سی) نے ٹیسٹ پلیئرز کی نئی رینکنگ جاری کر دی۔ پاکستان کےبیٹرسعودشکیل بیٹنگ رینکنگ میںٹاپ ٹین میں آگئے،سعودشکیل 20 درجے ترقی کےبعد 7 ویں نمبرپرآگئےجبکہ نیوزی لینڈ کےراچن رویندرا 8 درجےترقی کےبعد 10 ویں نمبرپرآگئے۔ ٹیسٹ بیٹرزمیں انگلینڈ کےجو روٹ کی پہلی پوزیشن برقرارہےنیوزی لینڈ کے کین ولیمسن کا دوسرا نمبر ہے،بھارت کے یشسی  جیسوال ایک درجےترقی کےبعد تیسرے نمبر پرآگئے،ویرات کوہلی چھ درجے تنزلی کے بعد 14 ویں نمبر پر چلے گئے،پاکستان کے بابر اعظم 19 سے 18 نمبر پر آگئے۔ ٹیسٹ بولرزکی رینکنگ میں بھارت کے جسپریت بمرا کی پہلی پوزیشن چھن گئی، جنوبی افریقا کے کگیسو ربادا نمبر ون بولر بن گئے، ان کی رینکنگ میں 3 درجے ترقی ہوئی ہے۔ جسپریت بمرا تیسرے نمبر پر چلے گئے ہیں اور آسٹریلیا کے جوش ہیزل ووڈ ایک درجے ترقی کے بعد دوسرے نمبر پر آ گئے ہیں۔  ","sports"
"732","پلیئرکی سلیکشن میں دخل اندازی نہیں کرتا، فخر زمان ٹیم میں ہوگایانہیں یہ سلیکشن کمیٹی بتائے گی،محسن نقوی","https://urdu.samaa.tv/2087323842","چیئرمین پی سی بی محسن نقوی کا کہنا ہے کہ بھارت کےمعاملےپراللہ بہتر کرے گا، میں کسی پلیئرکی سلیکشن میں دخل اندازی نہیں کرتا، فخر زمان ٹیم میں ہوگایانہیں یہ سلیکشن کمیٹی بتائے گی۔ کراچی میں چیئرمین  پاکستان کرکٹ بورڈ(پی سی بی) محسن نقوی نے صحافیوں سے غیر رسمی گفتگومیں کہا کہ 15دسمبر تک اسٹیڈیم کا کام مکمل ہو جائے گا، بھارت کےمعاملے پر اللہ بہتر کرے گا، ہم نے گیری کرسٹن سے معاہدہ نہیں توڑا، کسی پلیئر کی سلیکشن میں دخل اندازی نہیں کرتا۔ چیئرمین پی سی بی  محسن نقوی کا کہنا تھا فخر زمان ٹیم میں ہوگا یا نہیں یہ سلیکشن کمیٹی بتائے گی،عاقب جاوید کے حوالے سے کوئی فیصلہ نہیں ہوا،کسی کھلاڑی کیلئے نہیں کہا کہ اس کورکھیں اس کونہیں،پانچ،سات لوگوں سے ٹیم کو چنگ پر بات چل رہی ہے، ہمارے پاس کئی عہدے خالی ہیں ان پرلوگ رکھنے ہیں۔ چیئرمین پاکستان کرکٹ بورڈ(پی سی بی) محسن نقوی نے قومی کرکٹرزسےکراچی میں ملاقات کی، محسن نقوی کی کھلاڑیوں سےملاقات نجی ہوٹل میں ہوئی،محسن نقوی نے قومی کرکٹرز کا حوصلہ بڑھایا قومی کرکٹرز آج رات دورہ آسٹریلیا کیلیے روانہ ہوں گے۔","sports"
"733","کپتان محمد رضوان نے دورہ آسٹریلیا پر جانے سے قبل بڑا اعلان کر دیا","https://urdu.samaa.tv/2087323839","قومی ٹیم کے کپتان محمد رضوان نے کراچی میں میڈیا سے گفتگو کرتے ہوئے کہا کہ نوجوان اور سینئر پلیئرز کا کمبی نیشن بنایا ہے ، چیمپئن کپ سے کچھ پلیئر لیئے ہیں ، فخر زمان اور امام اچھے پلیئر رہے ہیں ان کی کمی محسوس ہو گی، فخر زمان وائٹ بال کا متاثر کن کھلاڑی ہے ۔ محمد رضوان کا کہناتھا کہ عاقب جاوید کے فیصلے ٹیم کے حق میں گئے ہیں، دو تین سال سے اس پر بات ہو رہی تھی کہ پچز ایسی بنائیں ، آسٹریلیا میں کنڈیشن مشکل ہوتی ہیں اور ٹیم بنانے میں کافی مشاورت بھی کی ہے ۔ انہوں نے کہا کہ فیصلہ ہمارے ہاتھ میں نہیں ہےجو بھی کوچ ہو اس کے ساتھ  کام کرنا ہمارا کام ہے ، ہم اپنی رائے بورڈ کو بتا سکتے ہیں،  اگر ہم سے پوچھا جائے گا تو بتائیں گے کہ کوچ کس کو ہونا چاہیے ۔ ان کا کہناتھا کہ میرے کپتان بننے سے کوئی ایک دم تبدیلی نہیں آئے گی، پہلے بھی چیزیں درست ہو رہی تھیں ، ایسا نہیں ہو گا کہ میں ہر چیز تبدیل کر دو ں گا ۔ کپتان کا کہناتھا کہ صورتحال کو دیکھتے ہوئے ٹی ٹوینٹی اوپننگ کا فیصلہ کریں گے ، ابھی کھلاڑیوں کو دیکھ رہے ہیں تاکہ چیمپئن ٹرافی کیلئے بہترین کمبی نیشن بنا سکیں ۔ محمد رضوان ے کہا کہ کپتان بننا میرے لیئے اعزاز کی بات ہے ، آج تک میں نے کبھی کپتانی نہیں مانگی اور نہ ہی کبھی خواہش کی ہے ، تمام کھلاڑی اس ٹیم کیلئے کپتان ہیں، میں چاہتاہوں کہ جب جاوں تو ٹیم میں کئی کپتان تیار ہوں ۔ قومی ٹیم کے وائٹ بال کپتان کا کہناتھا کہ قوم بھارت کو کھیلتے ہوئے دیکھنا چاہتی ہے ، جب ہم بھارت گئے تو ہمیں بہت عزت ملی ، اگر بھارت آئے گی تو ہم بھی ان کا ویلکم کریں گے ۔","sports"
"734","پی سی بی نے قومی ٹیم کے سپورٹ سٹاف کا اعلان کر دیا","https://urdu.samaa.tv/2087323837","پاکستان کرکٹ بورڈ نے دورہ آسٹریلیا ، زمبابوے  اور جنوبی افریقہ کیلئے سپورٹ سٹاف کا اعلان کر دیاہے ۔ تفصیلات کے مطابق نوید اکرم چیمہ ٹیم مینجر ، جیسن گلیسپی دورہ آسٹریلیا کے لئے ہیڈ کوچ ، ٹم نیلسن دورہ آسٹریلیا میں ہائی پرفارمنس کوچ ہوں گے جبکہ اسسٹنٹ کوچ کی ذمہ داریاں اظہر محمود نبھائیں گے ۔ محمد مسرور فیلڈنگ کوچ، کلف ڈیکن فزیو، ڈریکس سائمن اسٹرینگتھ اینڈ کنڈیشنگ کوچ ہوں گے جبکہ محمد عمران دورہ آسٹریلیا میں مساجر ، زمبابوے اور جنوبی افریقہ میں سرجیو میولن مساجر ہونگے۔ سلیکٹر اسد شفیق تینوں دوروں پر ٹیم کے ساتھ ہونگے لیکن اسپورٹ اسٹاف میں شامل نہیں ہونگے۔ پاکستان اور آسٹریلیا کے درمیان پہلا ون ڈے 4 نومبر کو میلبرن میں کھیلا جائے گا۔","sports"
"735","عاقب جاوید کو پی سی بی کا ڈائریکٹر ہائی پرفارمنس لگائے جانے کا امکان","https://urdu.samaa.tv/2087323825","پاکستان کرکٹ ٹیم کی سلیکشن کمیٹی کے رکن عاقب جاوید کو پاکستان کرکٹ بورڈ ( پی سی بی ) کا ڈائریکٹر ہائی پرفارمنس لگائے جانے کا امکان ہے۔ پاکستان کرکٹ بورڈ میں اہم عہدوں پر تبدیلیوں کا عمل جاری ہے اور گزشتہ روز ہیڈ کوچ گیری کرسٹن کا استعفیٰ سامنے آیا تھا جس کے بعد جیس گلیپسی کو آسٹریلیا کے خلاف سیریز کے لئے عبوری کوچ مقرر کیا گیا تھا۔ ذرائع کے مطابق اب عاقب جاوید کو پی سی بی کا ڈائریکٹر ہائی پرفارمنس اور ندیم خان کو ڈائریکٹر انٹر نیشنل کرکٹ لگائے جانے کا امکان ہے۔ لازمی پڑھیں۔ ڈائریکٹر انٹرنیشنل پی سی بی عثمان واہلہ کی کرسی خطرے میں پڑ گئی ذرائع کا کہنا تھا کہ عثمان واہلہ کو کھلاڑیوں کی شکایات کے باعث عہدے سے ہٹائے جانے کا امکان ہے۔ یاد رہے رواں ماہ عثمان واہلہ اور سابق چیف سلیکٹر وہاب ریاض کے درمیان سوشل میڈیا پر بحث بھی ہوٸی تھی اور کھلاڑیوں کو این او سی نہ دینے پر وہاب ریاض نے انہیں تنقید کا نشانہ بنایا تھا۔","sports"
"736","آسٹریلوی وکٹ کیپر میتھیو ویڈ نے ریٹائرمنٹ کا اعلان کر دیا","https://urdu.samaa.tv/2087323824","آسٹریلوی وکٹ کیپر بیٹر میتھیو ویڈ نے انٹرنیشنل کرکٹ سے ریٹائرمنٹ کا اعلان کر دیا۔ کرک انفو کی رپورٹ کے مطابق آسٹریلوی کھلاڑی میتھیو ویڈ نے بین الاقوامی کرکٹ سے ریٹائرمنٹ کا اعلان کر دیا ہے اور وہ فوری طور پر آسٹریلیا کے ساتھ آئندہ ماہ پاکستان کے خلاف ٹی ٹوئنٹی سیریز کے لیے کوچنگ کی ذمہ داریاں سنبھالیں گے۔ واضح رہے کہ میتھیو ویڈ نے رواں سال مارچ میں ٹیسٹ کرکٹ سے ریٹائرمنٹ کا اعلان کیا تھا۔ 13 سالہ کیریئر میں میتھیو ویڈ نے 36 ٹیسٹ، 97 ون ڈے اور 92 ٹی 20 انٹرنیشنل میچز میں آسٹریلوی ٹیم کی نمائندگی کی جبکہ 2021 کے ٹی 20 ورلڈ کپ میں پاکستان کے خلاف سیمی فائنل میں انہوں نے 17 گیندوں پر 41 رنز کی ناقابل شکست یادگار اننگ کھیلی تھی۔ ریٹائرمنٹ کے حوالے سے ویڈ کا کہنا تھا کہ میری ریٹائرمنٹ اور کوچنگ کے بارے میں جارج بیلی اور اینڈریو میکڈونلڈ کے ساتھ گزشتہ چھ ماہ سے مسلسل بات چیت رہی ہے۔ ان کا کہنا تھا کہ چند سالوں سے کوچنگ میرے ریڈار پر ہے اور شکر ہے کہ مجھے کچھ بہترین مواقع ملے ہیں۔","sports"
"737","چیئرمین پی سی بی محسن نقوی کی محمد رضوان اور سلمان علی آغا سے ملاقات","https://urdu.samaa.tv/2087323821","پاکستان کرکٹ بورڈ کے چیئرمین محسن نقوی نے ون ڈے کرکٹ ٹیم کے نئے کپتان محمد رضوان اور نائب کپتان سلمان علی آغا سے ملاقات کی جس دوران چیئرمین پی سی بی نے دونوں کھلاڑیوں کیلئے نیک خواہشات کا اظہار کیا ۔ تفصیلات کے مطابق چیئرمین پی سی بی محسن نقوی نے محمد رضوان اور سلمان علی آغا کے ساتھ ملاقات کے دوران آسٹریلیا اور زمبابوے سیریز کیلئے ٹیم کی اچھی کارکردگی کیلئے نیک تمناوں کا اظہار کیا اور کہا کہ آسٹریلیا اور زمبابوے سیریز میں قوم کو آپ کی قیادت میں ٹیم سے  اچھی کارکردگی کی توقع ہے، پاکستانی ٹیم کے کھلاڑی با صلاحیت اور پروفیشنلز ہیں، امید ہے کہ آپ کی قیادت میں ٹیم آسٹریلیا اور زمبابوے میں بہترین کارکردگی کا مظاہرہ کرے گی۔ محسن نقوی نے کہا کہ متحد ہو کر کھیلنا اور آخری بال تک لڑنا کامیابی کی ضمانت ہے ، ٹیم اگر ٹیم بن کر پرفارم کرے گی تو کوئی آپ کو ہرا نہیں سکتا۔ کپتان محمد رضوان اور نائب کپتان سلمان علی آغا نے بھرپور اعتماد کرنے پر چیئرمین پی سی بی محسن نقوی کا شکریہ ادا کیا۔ اس موقع پر کپتان محمد رضوان نے کہا کہ دورہ آسٹریلیا و زمبابوے کے دوران بہترین کارکردگی دکھانے کے لیے پر عزم ہیں، قوم کی توقعات پر پورا اترنے کی بھرپور کوشش کریں گے۔ ملاقات میں چیف آپریٹنگ آفیسر پی سی بی سلمان نصیر بھی موجود تھے ۔ کپتان محمد رضوان اور نائب کپتان سلمان علی آغا آج دیگر کھلاڑیوں کے ہمراہ آسٹریلیا روانہ ہوں گے۔","sports"
"738","پاکستان کے کرکٹرفخر زمان نے اپنی پی آرکمپنی کو چھوڑ دیا","https://urdu.samaa.tv/2087323806","پاکستان کے کرکٹر فخر زمان نے اپنے پلیئر ایجنٹ سے راہیں جدا کر لیں،فخر نے اپنی پی آر کمپنی کو چھوڑ دیا۔ فخر زمان کے بڑے بھائی نےسوشل میڈیا پوسٹ پر فخر زمان کی اپنے پلیئر ایجنٹ سے علیحدگی کی تصدیق کی۔سماجی رابطے کی ویب سائٹ ایکس پر جاری کیے گئےپیغام میں گوہر زمان نے کہا ہے کہ بڑے بھائی ہونے کے ناتے تصدیق کرتا ہوں کہ فخر زمان کمپنی کا حصہ نہیں رہے۔ واضح رہےکہ وائٹ بال کپتان محمد رضوان اور سابق کپتان بابر اعظم سمیت کئی کرکٹرز اس کمپنی سے منسلک ہیں۔ ذرائع کا کہنا ہےکہ فخرزمان سے پوچھے بغیربابراعظم کے حق میں ٹویٹ کرنے پر فخر زمان ناراض ہوگئے تھے.فخرزمان کو سنٹرل کنٹریکٹ اور ٹیم میں جگہ بنانے میں ناکامی ہوئی۔   ","sports"
"739","رمیز راجا کا شان مسعود سے طنزیہ سوالات کے معاملے پر ردعمل سامنے آگیا","https://urdu.samaa.tv/2087323781","پاکستان کرکٹ بورڈ ( پی سی بی ) کے سابق چیئرمین اور کمنٹیٹر رمیز راجا نے قومی ریڈ بال ٹیم کے کپتان شان مسعود سے کئے جانے والے طنزیہ سوالات کے معاملے پر ردعمل جاری کردیا۔ یاد رہے کہ انگلینڈ کے خلاف آخری ٹیسٹ کے بعد رمیز راجا نے پوسٹ میچ کانفرنس کے دوران طنز کرتے ہوئے شان مسعود سے سوال کیا تھا کہ ’ چھ مسلسل شکستوں کا ریکارڈ کیسے بنایا ؟ رمیز راجا جیت کے باوجود شان مسعود پر طنز کرتے رہے جس پر پی سی بی نے سابق چیئرمین پی سی بی اور کمنٹیٹر کے کمنٹس کا نوٹس بھی لیا۔ سوشل میڈیا پر بھی صارفین کی جانب سے رمیز راجا کو اس معاملے میں تنقید کا نشانہ بنایا گیا تھا۔ تاہم، سابق پی سی بی چیئرمین نے اپنے وی لاگ میں وضاحت پیش کرتے ہوئے کہا ہے کہ کھلاڑیوں سے سوال کرنا میرا حق ہے اور شان مسعود کو نیچا دکھانا میرا مقصد نہیں تھا، وہ میرے بیٹے کی عمر کے ہیں۔ رمیز راجا کا کہنا تھا کہ سوشل میڈیا پر ہونے والی باتوں پر میں توجہ دیتا، مجھ پر دباؤ  ڈالنے کیلئے یہ سیاست کی جاتی ہے، جو کرکٹ نہیں کھیلے وہ بھی اس پر بات کرتے ہیں اور ایسا لگتا ہے پاکستان کرکٹ زندہ ہی سوشل میڈیا پر ہے۔","sports"
"740","گیری کرسٹن کے ہیڈ کوچ کے عہدے سے استعفیٰ دینے کی اصل وجہ سامنے آ گئی","https://urdu.samaa.tv/2087323770","وائٹ بال ہیڈ کوچ گیری کرسٹن عہدے سے مستعفیٰ ہو گئے ہیں جبکہ ان کی جگہ جیسن گلیسپی کو عبوری طور پر ذمہ داریاں دیدی گئیں ہیں تاہم اب ان کے عہدے سے استعفیٰ دینے کی حیران کن وجوہات بھی سامنے آ گئی ہیں ۔ ذرائع کے مطابق گیری کرسٹن کو پاکستان کرکٹ بورڈ کی جانب سے وائٹ بال ٹیم میں انقلابی تبدیلیاں لانے کیلئے ہیڈ کو چ مقرر کیا تھا لیکن اس کے بعد قومی ٹیم کی کارکردگی ورلڈ کپ میں تاریخ کی بدترین رہی ،  تاہم اس کے باوجود بھی  پی سی بی اور چیئرمین انہیں پاکستان کرکٹ کو بہتر بنانے کے لیے مکمل اختیارات دینے کے خواہشمند تھے اور  انہیں یہاں تک کہ سلیکشن کمیٹی پر بھی اختیار دیا گیا۔ ذرائع کا کہناتھا کہ مسئلہ یہ ہے کہ وہ کبھی بھی اس کام کے لیے پوری طرح پرعزم نہیں لگے،  انہوں نے وائٹ بال ٹیموں کے لیے پاکستان میں ایک بھی کیمپ نہیں منعقد کیا،  انہوں نے سارا موسم گرما شاہینز کے وائٹ بال کیمپوں میں شرکت نہیں کی۔ اس کے علاوہ چیمپئنز ٹرافی کی میزبانی سے قبل ہمارے ون ڈے ٹورنامنٹ ’ چیمپئنز کپ ‘ کے میچز میں بھی شرکت نہیں کی ۔ ذرائع کے مطابق جب پی سی بی نے انہیں مقرر کیا تو یہ سمجھا گیا کہ وہ زیادہ تر وقت ٹیم کے ساتھ یا پاکستان میں گزاریں گے۔ مگر ایسا نہ ہوا۔ ان کے معاہدے کے مطابق انہیں سال میں 30 دن چھٹی کی اجازت تھی۔ لیکن انہوں نے پاکستان میں شامل ہونے کے بعد سے 30 دن بھی نہیں گزارے۔ اگر آپ پاکستان میں وقت نہیں گزار رہے اور ملکی کھلاڑیوں کو نہیں جانتے، تو کیا آپ کو سلیکشن پر مکمل اختیار کی توقع کرنی چاہیے؟ایک اور ذمہ داری ان کے دائرہ کار میں یہ تھی کہ وہ مقامی کوچز کی تربیت کریں۔ مگر پی سی بی کو اس کے بجائے غیر ملکی کوچز کے مطالبات مزید موصول ہو رہے ہیں۔","sports"
"741","آسٹریلیا نے پاکستان کیخلاف ٹی 20 سیریز کیلئے اسکواڈ کا اعلان کردیا","https://urdu.samaa.tv/2087323762","کرکٹ آسٹریلیا نے پاکستان کے خلاف ٹی 20 سیریز کے لئے اسکواڈ کا اعلان کردیا۔ کرکٹ آسٹریلیا کے مطابق ٹیسٹ اسکواڈ کے کچھ کھلاڑیوں کو ٹی 20 اسکواڈ کا حصہ نہیں بنایا گیا اور وہ بھارت کیخلاف ٹیسٹ سیریز کی تیاری کی وجہ سے پاکستان کے خلاف سیریز میں حصہ نہیں لے سکیں گے۔ یاد رہے کہ پاکستانی ٹیم دورہ آسٹریلیا کے دوران 3 ون ڈے اور 3 ٹی 20 انٹرنیشنل میچز کھیلے گی۔ دونوں ٹیموں کے درمیان ٹی 20 سیریز کا آغاز 14 نومبر سے ہوگا اور میچز 14 ،16 اور 18 نومبر کو کھیلے جائیں گے۔ آسٹریلوی اسکواڈ۔  شین ایبٹ، زوئیر بارلیٹ، کوپر کنولی، ٹم ڈیوڈ، نیتھن ایلس، جیک فریزر مکگرک، ایرون ہارڈی، جوش انگلس، اسپینسر جانسن، گلین میکسویل، میتھیو شارٹ، مارکس اسٹوئنس اور ایڈم زمپا شامل ہیں۔","sports"
"742","کپتانی اعزازاورچیلنج ہے، یہ ذمہ داری اچھی طرح نبھاؤں گا، محمد رضوان","https://urdu.samaa.tv/2087323749","قومی کرکٹ ٹیم کےکپتان محمد رضوان نےاپنےبیان میں کہا پاکستان کی کپتانی اعزازاورچیلنج ہے،کبھی بھی کپتانی کی خواہش ظاہر نہیں کی، یہ ذمہ داری اچھی طرح نبھاؤں گا۔ کپتان محمدرضوان نےپی سی بی ڈیجیٹل سےگفتگو کرتےہوئے کہاکپتان کی خصوصیت یہ ہےکہ ٹیم کو اکٹھارکھے،اس ٹیم میں ینگ ٹیلنٹ موجود ہے اور یہ ایک مختلف ٹیم نظر آئے گی۔ مزیدکہاآسٹریلیا میں ہمیشہ مشکل رہی ہے لیکن آخری ٹیسٹ سیریز ہم قریب جاکر ہارے تھے،ضروری نہیں کہ اگرماضی میں نہیں جیتے تو آئندہ بھی نہ جیت سکیں،ہم اس جذبےکےساتھ جارہےہیں کہ مقابلہ کرنا ہےاور لڑنا ہے،میرا وژن ہےکہ بیک اپ میں پاکستان کا کپتان تیار رہے۔       ","sports"
"743","کوچ کا ٹیم سلیکشن میں کردار ہونا ضروری ہے،مکی آرتھر","https://urdu.samaa.tv/2087323744","سابق کوچ قومی کرکٹ ٹیم مکی آرتھر کا کہنا ہے کہ کوچ کا ٹیم سلیکشن میں کردار ہونا ضروری ہے۔ گیری کرسٹن کے استعفیٰ پر تبصرہ کرتے ہوئے سابق کوچ مکی آرتھر نے کہا کہ کوچ کو کھلاڑیوں کو واضح رول اور فیڈبیک دینا چاہیے، کوچ کوکھلاڑیوں کےساتھ روزانہ بات چیت کرنی چاہیے، کوچ کا ٹیم سلیکشن میں کردار ہونا ضروری ہے۔ واضح رہے کہ پاکستان کی وائٹ بال ٹیم کے ہیڈ کوچ گیری کرسٹن نے استعفی دے دیا۔ گیری کرسٹن اور بورڈ کے درمیان ٹیم سلیکشن سینٹرل کنٹریکٹ اور دیگر ایشوز پر اختلافات سامنے آئے تھے۔ ","sports"
"744","دورہ آسٹریلیا کے لئے جیسن گلیسپی کو ہیڈ کوچ مقرر کردیا گیا","https://urdu.samaa.tv/2087323740","پاکستان کے دورہ آسٹریلیا کیلئے جیسن گلیسپی کو ہیڈ کوچ مقرر کردیا گیا۔ پی سی بی  کی جانب سے دورہ آسٹریلیا کیلئے یسن گلیسپی کو ہیڈکوچ کی ذمہ داریاں دی گئیں ہیں،اس سےقبل پی سی بی کے ساتھ اختلافات کے بعد وائٹ بال ٹیم کے ہیڈکوچ گیری کرسٹن نے پاکستان کرکٹ ٹیم کی کوچنگ سے استعفا دیا ہے،ذرائع کےمطابق  پاکستانی ٹیم مینجمنٹ کا اعلان آج ہوگا۔ واضح رہےکہ پاکستان کےوائٹ بال ہیڈ کوچ گیری کرسٹن اور پاکستان کرکٹ بورڈ کے تعلقات خراب ہو گئے تھے۔گیری کرسٹن نے اپنی باتیں نہ ماننے کی صورت میں ٹیم کے ساتھ آسٹریلیا نہ جانے کی دھمکی دی تھی، جس کے بعد پی سی بی اپنے مؤقف پر ڈٹ گیا تھا۔","sports"
"745","پاکستان کرکٹ بورڈ کو نئے کوچ کی تلاش، 8 لوکل کوچز سے رابطہ","https://urdu.samaa.tv/2087323736","وائٹ بال کوچ گیری کرسٹن کے استعفی کے بعد پی سی بی ننے لوکل کوچز سے رابطہ شروع کردیا۔ ذرائع کے مطابق چئیرمین پی سی بی نے فوری طور پر ہیڈ کوچ کی تقرری کا ٹاسک سونپ دیا ہے جس کے بعد پی سی بی کے متعلقہ حکام نے 7 سے 8 لوکل کوچز سے رابطہ شروع کردیا۔ لوکل کوچز سے معاملات حل ہوگئے تو ان میں سے بھی ہیڈ کوچ لگایا جاسکتا ہے۔ دوسری جانب آسٹریلیا کیخلاف سیریز میں جیسن گلیسپی کو عبوری ہیڈ کوچ لگائے جانے کا امکان ہے۔ جیسن گلیسپی آسٹریلیا سے تعلق رکھتے ہیں انکو آسٹریلیا کے خلاف ون ڈے اور ٹی ٹونٹی میچز کی اضافہ ذمہ داری سونپی جاسکتی ہے۔ واضح رہے کہ پاکستان کی وائٹ بال ٹیم کے ہیڈ کوچ گیری کرسٹن نے استعفی دے دیا ہے، گیری کرسٹن اور بورڈ کے درمیان ٹیم سلیکشن سینٹرل کنٹریکٹ اور دیگر ایشوز پر اختلافات سامنے آئے تھے۔ ذرائع کے مطابق گیری کرسٹن نے من پسند افراد کی تقرری کی وجہ سے پی سی بی کو انڈر پریشر لانے کی کوشش کی، پی سی بی نے گیری کرسٹن گزشتہ روز فائنل جواب مانگا تھا۔ پی سی بی کا مؤقف تھا کہ استعفیٰ دو یا کام کرو یہ آپکی مرضی ہے لیکن من مانیاں نہیں ہونے دینگے۔","sports"
"746","پاکستان کی وائٹ بال ٹیم کے ہیڈ کوچ گیری کرسٹن نے استعفی دے دیا","https://urdu.samaa.tv/2087323730","پاکستان کی وائٹ بال ٹیم کے ہیڈ کوچ گیری کرسٹن نے استعفی دے دیا۔ تفصیلات کےمطابق پاکستان کی وائٹ بال ٹیم کے ہیڈ کوچ گیری کرسٹن اور بورڈ کے درمیان ٹیم سلیکشن سینٹرل کنٹریکٹ اور دیگر ایشوز پر اختلافات سامنے آئے تھے۔ قومی وائٹ بال کوچ گیری کرسٹن پی سی بی کو بلیک میل کرنے لگ گئے ذرائع نےبتایا کہ گیری کرسٹن نے اپنےمعاہدے کے مطابق پاکستان میں موجودگی سے بھی انکار کردیا ہے، انہوں نےکسی بھی سیریز یا ٹوورسےایک ہفتہ قبل پاکستان ٹیم کا کیمپ جوائن کرنے کا کہا حالانکہ معاہدہے کے مطابق انہیں سال میں ایک مہینہ چھٹیوں کی اجازت تھی اور گیارہ ماہ قومی ٹیم کی سپر ویژن کرنا تھی۔ اس سے قبل گیری کرسٹن نے چیمپئینز کپ کے دوران یا اسکے علاوہ بھی موجودگی سے انکار کردیا تھا۔ انہوں نے ڈیوڈ ریڈ کے معاہدے کی وضاحت مانگی اور نہ دینے کی صورت میں آسٹریلیا نہ جانے کی بھی دھمکی دے ڈالی جبکہ پی سی بی گیری کرسٹن کے ساتھ کئے جانے والے معاہدے پر سو فیصد عملدرآمد کا خواہشمند ہے۔ پی سی بی نے اپنے موقف پر قائم رہتے ہوئے گیری کرسٹن کی دھمکیوں میں نہ آنے کا فیصلہ کیا ہے اور حکام اس بات پر ڈٹ گئے ہیں کہ جو فیصلہ کرنا وہ گیری کرسٹن نے کرنا ہے۔ ","sports"
"747","بابر اعظم نے کوچز سے مشورے کے بعد کپتانی چھوڑنے کا فیصلہ کیا، محسن نقوی","https://urdu.samaa.tv/2087323724","پاکستان کرکٹ بورڈ ( پی سی بی ) کے چیئرمین محسن نقوی نے کہا ہے کہ قومی ٹیم کے سابق کپتان بابر اعظم نے کوچز سے مشورے کے بعد کپتانی چھوڑنے کا فیصلہ کیا۔   اتوار کو پریس کانفرنس کرتے ہوئے چیئرمین پی سی بی نے اعلان کیا کہ محمد رضوان قومی وائٹ بال ٹیم کی قیادت کریں گے جبکہ آغا سلمان  نائب کپتان ہوں گے۔ لازمی پڑھیں۔ محسن نقوی نے فخر زمان کو سنٹرل کنٹریکٹ نہ دینے کی وجہ بتادی قومی ٹیم کے سابق کپتان بابر اعظم کے حوالے سے بات کرتے ہوئے محسن نقوی کا کہنا تھا کہ ہم چاہتے ہیں بابراعظم فارم میں واپس آئے، بابر اعظم پاکستان کا ایک اثاثہ ہے، ایسے کھلاڑی بہت لمبے عرصے بعد آتے ہیں۔ لازمی پڑھیں۔ محمد عامر نے فخر زمان کو ڈراپ کرنے پر بڑا بیان جاری کر دیا چیئرمین پی سی بی نے کہا کہ بابر اعظم نے مجھ سے رابطہ کیا اور کہا کہ میں بطور کپتان کھیلنا نہیں چاہتا، ان کا فیصلہ تھا وہ بیٹنگ پر فوکس کرنا چاہتے تھے، وہ کپتان نہیں رہنا چاہتے تو یہ ان کا حق ہے، انہوں نے کوچز سے مشورے کے بعد کپتانی چھوڑنے کا فیصلہ کیا۔ لازمی پڑھیں۔  وائٹ بال کوچ گیری کرسٹن کی پی سی بی کو دھمکی محسن نقوی کا کہنا تھا کہ سب کی رائے تھی کہ رضوان کو کپتان ہونا چاہیے اور سلمان علی آغا کو نائب کپتان ہونا چاہیے۔","sports"
"748","قومی وائٹ بال کوچ گیری کرسٹن پی سی بی کو بلیک میل کرنے لگ گئے","https://urdu.samaa.tv/2087323722","قومی وائٹ بال کوچ گیری کرسٹن پاکستان کرکٹ بورڈ ( پی سی بی ) کو بلیک میل کرنے لگ گئے۔ ذرائع کے مطابق قومی وائٹ بال ٹیم کے کوچ گیری کرسٹن کی من مانیاں پی سی بی حکام کے ساتھ اختلافات کا باعث بن گئی ہیں اور کرسٹن کے قومی سلیکشن میں سنٹرل کنٹریکٹس کی کیٹگریز اور اسپورٹ اسٹاف میں اپنے پسندیدہ افراد کو شامل کرنے کے زور دینے پر اختلافات پیدا ہوگئے ہیں۔ لازمی پڑھیں۔ محسن نقوی نے فخر زمان کو سنٹرل کنٹریکٹ نہ دینے کی وجہ بتادی ذرائع نے بتایا کہ گیری کرسٹن نے اپنے معاہدے کے مطابق پاکستان میں موجودگی سے بھی انکار کردیا ہے، انہوں نے کسی بھی سیریز یا ٹوور سے ایک ہفتہ قبل پاکستان ٹیم کا کیمپ جوائن کرنے کا کہا حالانکہ معاہدہے کے مطابق انہیں سال میں ایک مہینہ چھٹیوں کی اجازت تھی اور گیارہ ماہ قومی ٹیم کی سپر ویژن کرنا تھی۔ لازمی پڑھیں۔ محمد عامر نے فخر زمان کو ڈراپ کرنے پر بڑا بیان جاری کر دیا اس سے قبل گیری کرسٹن نے چیمپئینز کپ کے دوران یا اسکے علاوہ بھی موجودگی سے انکار کردیا تھا۔ انہوں نے ڈیوڈ ریڈ کے معاہدے کی وضاحت مانگی اور نہ دینے کی صورت میں آسٹریلیا نہ جانے کی بھی دھمکی دے ڈالی جبکہ پی سی بی گیری کرسٹن کے ساتھ کئے جانے والے معاہدے پر سو فیصد عملدرآمد کا خواہشمند ہے۔ پی سی بی نے اپنے موقف پر قائم رہتے ہوئے گیری کرسٹن کی دھمکیوں میں نہ آنے کا فیصلہ کیا ہے اور حکام اس بات پر ڈٹ گئے ہیں کہ جو فیصلہ کرنا وہ گیری کرسٹن نے کرنا ہے۔","sports"
"749","افغانستان اے نے پہلی بار ٹی 20 ایمرجنگ ایشیا کپ جیت لیا","https://urdu.samaa.tv/2087323720","افغانستان اے کرکٹ ٹیم نے پہلی بار ٹی 20 ایمرجنگ ایشیا کپ جیت لیا۔ اتوار کو افغانستان اے اور سری لنکا اے کی ٹیمیں عمان کے شہر العامرات میں ٹی 20 ایمرجنگ ایشیا کپ کے فائنل میں مدمقابل تھیں جہاں افغان ٹیم نے 7 وکٹوں سے کامیابی سمیٹتے ہوئے پہلی بار ایونٹ کی ٹرافی اپنے نام کی۔ فائنل معرکے میں پہلے بیٹنگ کرتے ہوئے سری لنکا نے مقررہ 20 اوورز میں 7 وکٹوں کے نقصان پر 133 رنز بنائے۔ لنکن ٹیم کی جانب سے سہان آراچیکے ناقابل شکست 64 رنز کی اننگ کھیل کر ساتھ نمایاں رہے جبکہ افغانستان کی جانب سے بلال سمیع نے 3 اور غضنفر نے 2 کھلاڑیوں کو پویلین کی راہ دکھائی۔ جواب میں فاتح ٹیم نے 134 رنز کا ہدف 18.1 اوورز میں 3 وکٹوں کے نقصان پر حاصل کرلیا۔ صدیق اللہ نے 55 گیندوں پر 55  رنز کی ناقابل شکست اننگ کھیلی جبکہ کریم جنت نے 33 اور درویش رسولی نے 24 رنز بنائے۔","sports"
"750","’’ کہ خون دل میں ڈبو لی ہیں انگلیاں میں نے ‘‘","https://urdu.samaa.tv/2087323719","پاکستان کرکٹ ٹیم کے سابق کپتان راشد لطیف نے مایہ ناز بیٹر فخر زمان کو سینٹرل کنٹریکٹ اور وائٹ بال سکواڈ سے ڈراپ کرنے پر ردعمل جاری کر دیا۔ واضح رہے کہ دورہ آسٹریلیا اور دورہ زمبابوے کے لئے قومی سکواڈز کا اعلان کر دیا گیا ہے جن میں سے فخر زمان کو ڈراپ کیا گیا ہے۔ لازمی پڑھیں۔ محسن نقوی نے فخر زمان کو سنٹرل کنٹریکٹ نہ دینے کی وجہ بتادی دوسری جانب پاکستان کرکٹ بورڈ نے کھلاڑیوں کے لئے سینٹرل کنٹریکٹ کا اعلان بھی کردیا ہے جس میں کئی کھلاڑیوں کی تنزلی ہوئی ہے، شاہین آفریدی اے کیٹگری سے بی کیٹگری میں چلے گئے ہیں جبکہ فخر زمان اور سرفراز احمد کو سینٹرل کنٹریکٹ سے ڈراپ کردیا گیا ہے۔ لازمی پڑھیں۔ قومی وائٹ بال ٹیم کے نئے کپتان اور نائب کپتان کا اعلان کر دیا گیا سابق کپتان راشد لطیف نے فخر زمان کو ڈراپ کیے جانے کے معاملے پر سماجی رابطے کے پلیٹ فارم ایکس پر ایک خصوصی پیغام جاری کیا جس میں انہوں نے مایہ ناز بیٹر کی تصویر کے ساتھ معروف شاعر فیض احمد فیض کا شعر تحریر کیا۔ محمد عامر نے فخر زمان کو ڈراپ کرنے پر بڑا بیان جاری کر دیا راشد لطیف نے اپریل 2023 میں انٹرنیشنل کرکٹ کونسل ( آئی سی سی ) کی جانب سے پلئیر آف دی منتھ قرار دیے جانے کے بعد شائع کی جانی والی فخر زمان کی تصویر پوسٹ کی۔ فخر زمان کو نیوزی لینڈ کے خلاف ون ڈے سیریز میں دو سنچریاں اور پلیئر آف دی سیریز کا ایوارڈ ملنے کے بعد آئی سی سی پلیئر آف دی منتھ قرار دیا گیا تھا۔ راشد لطیف نے کیپشن میں لکھا کہ ’’ متاع لوح و قلم چھن گئی تو کیا غم ہے کہ خون دل میں ڈبو لی ہیں انگلیاں میں نے زباں پہ مہر لگی ہے تو کیا کہ رکھ دی ہے ہر ایک حلقۂ زنجیر میں زباں میں نے ‘‘۔ ","sports"
"751","محمد عامر کا فخر زمان کو ٹیم سے ڈراپ کرنے پر حیرت کا اظہار","https://urdu.samaa.tv/2087323703","پاکستان کرکٹ ٹیم کے فاسٹ باؤلر محمد عامر نے مایہ ناز بیٹر فخر زمان کو ٹیم سے ڈراپ کرنے پر حیرت کا اظہار کر دیا۔ واضح رہے کہ دورہ آسٹریلیا اور دورہ زمبابوے کے لئے قومی سکواڈز کا اعلان کر دیا گیا ہے جن میں سے فخر زمان کو ڈراپ کیا گیا ہے۔ لازمی پڑھیں۔ محسن نقوی نے فخر زمان کو سنٹرل کنٹریکٹ نہ دینے کی وجہ بتادی دوسری جانب پاکستان کرکٹ بورڈ نے کھلاڑیوں کے لئے سینٹرل کنٹریکٹ کا اعلان بھی کردیا ہے جس میں کئی کھلاڑیوں کی تنزلی ہوئی ہے، شاہین آفریدی اے کیٹگری سے بی کیٹگری میں چلے گئے ہیں جبکہ فخر زمان اور سرفراز احمد کو سینٹرل کنٹریکٹ سے ڈراپ کردیا گیا ہے۔ لازمی پڑھیں۔ قومی وائٹ بال ٹیم کے نئے کپتان اور نائب کپتان کا اعلان کر دیا گیا محمد عامر نے فخر زمان کو ٹیم سے باہر رکھنے پر ردعمل دیتے ہوئے فیصلے پر حیرت کا اظہار کیا ہے۔ سماجی رابطے کے پلیٹ فارم ایکس پر جاری اپنے بیان میں محمد عامر نے فخر زمان کو وائٹ بال کرکٹ میں پاکستان کا واحد امپیکٹ پلیئر قرار دیا۔ لازمی پڑھیں۔ ’ سمجھتا ہوں بابر کو مشکل وقت میں چانس دینا چاہیے تھا ‘، فخر کا پی سی بی کو جواب محمد عامر کا کہنا تھا کہ فخر زمان کا ٹیم میں نہ ہونا حیران کن ہے، فخر زمان وائٹ بال کرکٹ میں پاکستان کے واحد امپیکٹ پلیئر ہیں۔","sports"
"752","محسن نقوی نے فخر زمان کو سنٹرل کنٹریکٹ نہ دینے کی وجہ بتادی","https://urdu.samaa.tv/2087323702","پاکستان کرکٹ بورڈ ( پی سی بی ) کے چیئرمین محسن نقوی نے مایہ ناز بیٹر فخر زمان کو سنٹرل کنٹریکٹ نہ دینے کی وجہ بتادی۔   پاکستان کرکٹ بورڈ نے کھلاڑیوں کے لئے سینٹرل کنٹریکٹ کا اعلان کردیا ہے جس میں کئی کھلاڑیوں کی تنزلی ہوئی ہے۔ لازمی پڑھیں۔ قومی وائٹ بال ٹیم کے نئے کپتان اور نائب کپتان کا اعلان کر دیا گیا شاہین آفریدی اے کیٹگری سے بی کیٹگری میں چلے گئے ہیں جبکہ فخر زمان اور سرفراز احمد کو سینٹرل کنٹریکٹ سے ڈراپ کردیا گیا ہے۔ لازمی پڑھیں۔ پی سی بی نے فخر زمان کو شوکاز نوٹس جاری کردیا اتوار کو پریس کانفرنس کرتے ہوئے چیئرمین پی سی بی نے محسن نقوی نے بتایا کہ فخر زمان کو سنٹرل کنٹریکٹ نہ دینے کی ایک وجہ ان کی فٹنس بھی ہے۔ محسن نقوی کا کہنا تھا کہ فخر زمان کے ٹوئٹ کا مسلئہ ہے، یہ نہیں ہوسکتا ہے کہ کھلاڑی اٹھ کر ٹوئٹ کرنا شروع کردیں۔ لازمی پڑھیں۔ ’ سمجھتا ہوں بابر کو مشکل وقت میں چانس دینا چاہیے تھا ‘، فخر کا پی سی بی کو جواب یاد رہے کہ قومی ٹیم کے سابق کپتان بابر اعظم کو انگلینڈ کے خلاف ٹیسٹ سیریز کے آخری دو میچز سے ڈراپ کرنے پر فخر زمان نے سماجی رابطے کے پلیٹ فارم ٹوئٹر پر بابر کی حمایت میں خصوصی پیغام جاری کیا تھا جس پر پی سی بی کی جانب سے انہیں شوکاز نوٹس بھی جاری کیا گیا تھا۔","sports"
"753","محمد رضوان کو وائٹ بال ٹیم کا کپتان مقرر کر دیا گیا","https://urdu.samaa.tv/2087323701","پاکستان کرکٹ بورڈ ( پی سی بی ) نے وکٹ کیپر محمد رضوان کو وائٹ بال ٹیم کا کپتان مقرر کر دیا۔   اتوار کو پریس کانفرنس کے دوران پی سی بی کے چیئرمین محسن نقوی نے وائٹ بال ٹیم کے کپتان کا اعلان کرتے ہوئے بتایا کہ محمد رضوان ٹیم کی قیادت کریں گے جبکہ آغا سلمان  نائب کپتان ہوں گے۔ سینٹرل کنٹریکٹ سینٹرل کنٹریکٹ کے حوالے سے بات کرتے ہوئے چیئرمین پی سی بی کا کہنا تھا کہ سینٹرل کنٹریکٹ پر سلیکشن کمیٹی نے بہت محنت کی ہے ، فخر زمان کے ٹوئٹ کا مسلئہ ہے، یہ نہیں ہوسکتا ہے کہ کھلاڑی اٹھ کر ٹوئٹ کرنا شروع کردیں، فخر زمان کو سنٹرل کنٹریکٹ نہ دینے کی ایک وجہ ان کی فٹنس بھی ہے۔ بابر اعظم قومی ٹیم کے سابق کپتان بابر اعظم کے حوالے سے بات کرتے ہوئے محسن نقوی کا کہنا تھا کہ ہم چاہتے ہیں بابراعظم فارم میں واپس آئے، بابر اعظم پاکستان کا ایک اثاثہ ہے، ایسے کھلاڑی بہت لمبے عرصے بعد آتے ہیں، انہوں نے مجھ سے رابطہ کیا اور کہا کہ میں بطور کپتان کھیلنا نہیں چاہتا، ان کا فیصلہ تھا وہ بیٹنگ پر فوکس کرنا چاہتے تھے، وہ کپتان نہیں رہنا چاہتے تو یہ ان کا حق ہے، انہوں نے کوچز سے مشورے کے بعد کپتانی چھوڑنے کا فیصلہ کیا۔ محسن نقوی کا کہنا تھا کہ سب کی رائے تھی کہ رضوان کو کپتان ہونا چاہیے اور سلمان علی آغا کو نائب کپتان ہونا چاہیے،، اب ٹیم کے کپتان محمد رضوان ہوں گے،  ہمیں نئے کھلاڑیوں کو موقع دینا ہوگا، ان کو موقع دے کر ساتھ رکھنا ہوگا، ٹیم کی جیت کے پیچھے سلیکشن کمیٹی کا ہاتھ ہے، ہمارے پلیئر جو ماضی میں انجرڈ ہوئے وہ مکمل فٹ نہیں ہوپا رہے۔ ان کا مزید کہنا تھا کہ ڈومیسٹک کے کنٹریکٹ کا بھی بہت جلد اعلان کریں گے۔ عاقب جاوید اس موقع پر سلیکشن کمیٹی کے کنوینئر عاقب جاوید کا کہنا تھا کہ میگا ایونٹس کیلئے نوجوانوں کو موقع دیں گے، کوشش ہے ایسی ٹیم بنائیں جو میگا ایونٹ کھیل سکے، وائٹ بال کیلئے باؤلنگ اور بیٹنگ مزید بہتر بنانے کی کوشش کر رہے ہیں، ہوم گراؤنڈ کا فائدہ لینے کی کوشش کرتے ہیں، ہم سنتے تھے کہ پچز نہیں بنتیں لیکن اگر معلومات ہوں اور محنت کی جائے تو ہدف پورا کیا جاسکتا ہے ، ہم نے انگلینڈ کے خلاف ہوم ایڈوانٹیج لیا ہم ان کنڈیشنز میں کھیلنے کے عادی ہیں۔ عاقب جاوید کا کہنا تھا کہ جو سکواڈ میں منتخب نہیں ہوئے اس کا مطلب یہ نہیں کہ وہ آئندہ کبھی نہیں ٹیم میں آسکیں گے۔ محمد رضوان کی گفتگو اس موقع پر محمد رضوان کا کہنا تھا کہ ہمارا کمبینیشن کافی اچھا ہے امید ہے آئندہ دورں میں اچھا پرفارم کریں گے،  میں گروپ کا حصہ ضرور ہو لیکن صرف پاکستان ٹیم کے گروپ کا حصہ ہوں، ہماری ٹیم جیت کے لئے لڑتی نظر آئے گی۔   ان کا مزید کہنا تھا کہ چیمپیئنز کپ میں سب نے دیکھا ہے کہ ہمارے نوجوان کھلاڑی کیسے ہیں اور ہماری ترجیح نوجوان کھلاڑیوں کو انٹرنیشنل معیار تک لے جانا ہے۔","sports"
"754","دورہ آسٹریلیا اور زمبابوے کے لیے قومی اسکواڈ کا اعلان","https://urdu.samaa.tv/2087323692","دورہ آسٹریلیا اور زمبابوے کے لیے 15 رکنی اسکواڈ کا اعلان کردیا گیا۔ دورہ آسٹریلیا میں3ٹی ٹوئنٹی ،3ون ڈے میچز شامل ہیں۔ بابر اعظم، نسیم شاہ اور شاہین شاہ آفریدی جنہیں انگلینڈ کے خلاف آخری دو ٹیسٹ میچوں میں آرام  دیا گیا تھا، آسٹریلیا کے میچز کے لیے واپس آ گئے ہیں تاہم انہیں دورہ زمبابوے میں آرام دیا جائے گا۔ اسی طرح محمد رضوان آسٹریلیا کے میچز اور زمبابوے کے ون ڈے میچز کے لیے دستیاب ہوں گے تاہم انہیں زمبابوے میں ٹی ٹوئنٹی میچوں میں آرام دیا جائے گا۔ ون ڈے اسکواڈ میں شامل کھلاڑیوں میں عامر جمال، عرفات منہاس، فیصل اکرم ، حسیب اللہ، محمد عرفان خان اور صائم ایوب شامل ہیں۔ جہانداد خان اور سلمان علی آغا پہلی بار ٹی ٹوئنٹی اسکواڈ میں شامل ہیں۔ کامران غلام، عمیر بن یوسف اور سفیان مقیم اپنی قومی ٹیم میں ڈیبیو کر رہے ہیں، جو اس سے قبل محدود اوورز کے انٹرنیشنل کھیل چکے ہیں۔ کامران  جنوری 2023 میں نیوزی لینڈ کے خلاف ون ڈے میں حارث سہیل کے کنکشن متبادل کے طور پر کھیلے تھے جبکہ عمیر اور سفیان نے ایشین گیمز کے مردوں کے کرکٹ مقابلے کے دوران ہانگ کانگ کے خلاف ٹی ٹوئنٹی فارمیٹ میں ڈیبیو کیا تھا۔ فاسٹ بولر محمد حسنین، گزشتہ ماہ فیصل آباد میں  چیمپئنز ون ڈے کپ میں سترہ وکٹوں کی عمدہ کارکردگی کے بعد ون ڈے ٹیم میں واپس آئے ہیں۔ انہوں نے آخری بار جنوری 2023 میں نیوزی لینڈ کے خلاف ون ڈے میں پاکستان کی نمائندگی کی تھی۔ بابر، نسیم، رضوان، سلمان اور شاہین کے علاوہ چار دیگر کھلاڑیوں کو ون ڈے اور ٹی ٹوئنٹی دونوں اسکواڈز میں منتخب کیا گیا ہے۔ وہ عرفات منہاس، حارث رؤف، حسیب اللہ اور محمد عرفان خان ہیں۔ عامر جمال، عبداللہ شفیق، فیصل اکرم، کامران غلام، محمد حسنین اور صائم ایوب کو صرف ون ڈے کے لیے منتخب کیا گیا ہے اور ان کی جگہ جہانداد خان، محمد عباس آفریدی، عمیر بن یوسف، صاحبزادہ فرحان، سفیان مقیم اور عثمان خان کو ٹی ٹوئنٹی ٹیم میں شامل کیا جائے گا۔ ون ڈے اسکواڈ کے 7 کھلاڑی بابر اعظم، فیصل اکرم، حارث رؤف، محمد حسنین، محمد عرفان خان، نسیم شاہ اور شاہین شاہ آفریدی پیر 28 اکتوبر کو میلبرن روانہ ہوں گے بقیہ ون ڈے کھلاڑی منگل 29 اکتوبر کو روانہ ہوں گے۔ ون ڈے سکواڈ میں  عامر جمال، عبداللہ شفیق، عرفات منہاس، بابر اعظم، فیصل اکرم ، حارث رؤف، حسیب اللہ، کامران غلام، محمد حسنین، محمد رضوان  وکٹ کیپر)، محمد عرفان خان، نسیم شاہ، صائم ایوب، سلمان علی آغا، شاہین شاہ آفریدی شامل ہیں۔ ٹی ٹوئنٹی سکواڈ میں عرفات منہاس، بابر اعظم، حارث رؤف، حسیب اللہ، جہانداد خان، محمد عباس آفریدی، محمد رضوان (وکٹ کیپر )، محمد عرفان خان، نسیم شاہ، عمیر بن یوسف، صاحبزادہ فرحان، سلمان علی آغا، شاہین شاہ آفریدی، سفیان مقیم، عثمان خان شامل ہیں۔ پاکستان اور آسٹریلیا کے درمیان پہلا ون ڈے 4 نومبر، دوسرا 8 نومبر جبکہ تیسرا ون ڈے میچ 10 نومبر کو کھیلا جائے گا۔ زمبابوے کیخلاف ون ڈے اور ٹی ٹوئنٹی کے لیے پاکستانی اسکواڈ میں ڈومیسٹک پرفارمرز نمایاں  ہیں۔ سلمان علی آغا کے علاوہ احمد دانیال، حارث رؤف، حسیب اللہ، محمد حسنین، محمد عرفان خان اور طیب طاہر دیگر کھلاڑی ہیں جنہیں دونوں فارمیٹس کے لیے منتخب کیا گیا ہے۔ عامر جمال، عبداللہ شفیق، ابرار احمد، فیصل اکرم، کامران غلام، محمد رضوان، صائم ایوب اور شاہنواز دہانی کو ون ڈے ٹیم میں شامل کیا گیا ہے اور ان کی جگہ عرفات منہاس، جہانداد خان، محمد عباس آفریدی، عمیر بن یوسف، قاسم  اکرم، صاحبزادہ فرحان، محمد عباس آفریدی اور عثمان خان ٹی ٹوئنٹی فارمیٹ میں آئیں گے۔ حسیب اللہ، حارث رؤف، محمد عرفان خان اور سلمان علی آغا وہ چار کھلاڑی ہیں جو دورہ آسٹریلیا کے آغاز سے زمبابوے کے دورے کے اختتام تک اسکواڈ کا حصہ ہوں گے۔ عامر جمال، عبداللہ شفیق، ابرار احمد، احمد دانیال، فیصل اکرم، حارث رؤف، حسیب اللہ ( وکٹ کیپر )، کامران غلام، محمد حسنین، محمد رضوان ( وکٹ کیپر)، محمد عرفان خان، صائم ایوب، سلمان علی آغا، شاہنواز دہانی اور طیب طاہر ون ڈے اسکواڈ کا حصہ ہوں گے۔ ٹی ٹوئنٹی اسکواڈ میں احمد دانیال، عرفات منہاس، حارث رؤف، حسیب اللہ وکٹ کیپر ، جہانداد خان، محمد عباس آفریدی، محمد حسنین، محمد عرفان خان، عمیر بن یوسف، قاسم اکرم، صاحبزادہ فرحان، سلمان علی آغا، سفیان مقیم، طیب طاہر اور عثمان خان شامل ہیں۔","sports"
"755","سینٹرل کنٹریکٹ کا اعلان، قومی کرکٹرز ماہانہ کتنی تنخواہ وصول کرتے ہیں؟","https://urdu.samaa.tv/2087323691","پاکستان کرکٹ بورڈ نے کھلاڑیوں کے لئے سینٹرل کنٹریکٹ کا اعلان کردیا، پی سی بی نے 25 کھلاڑیوں کو سینٹرل کنٹریکٹ دے دیا جس میں کئی کھلاڑیوں کی تنزلی ہوئی ہے۔ پی سی بی کے موجودہ سینٹرل کنٹریکٹ کی تفصیلات کے مطابق اے کیٹیگری کے کھلاڑی جن میں بابراعظم اور محمد رضوان شامل ہیں کو 45 لاکھ روپے ماہانہ ادا کیے جاتے ہیں۔ سینٹرل کنٹریکٹ کی بی کیٹیگری میں شامل کھلاڑیوں شاہین شاہ آفریدی اور نسیم شاہ کو پی سی بی 30 لاکھ روپے ماہانہ ادا کرتا ہے۔ کیٹیگری سی کے کھلاڑیوں کو تقریباً 15 لاکھ روپے کے درمیان معاوضہ دیا جاتا ہے۔ اس کے علاوہ کیٹیگری ڈی کے کھلاڑیوں کو بھی کیٹیگری سی کے برابر ہی معاوضہ دیا جاتا ہے۔ کیٹیگری سی اور ڈی میں شامل کھلاڑیوں میں شاداب خان، عبداللہ شفیق، سلمان آغا اور سعود شکیل، حارث رؤف، صائم ایوب، ابراراحمد،عامرجمال، وسیم جونیئر، محمدہریرہ، میرحمزہ ، خرم شہزاد،محمدعلی،عثمان خان،عرفان نیازی، حسیب اللہ خان، عباس آفریدی، کامران غلام میں شامل ہیں۔ نعمان علی اور ساجد خان کو سینٹرل کنٹریکٹ مل گیا ہے۔ واضح رہے کہ مذکورہ اعداد و شمار صرف کھلاڑیوں کی ماہانہ تنخواہوں کو ظاہر کرتے ہیں جبکہ کھلاڑی اس کے علاوہ میچ فیس، تینوں فارمیٹس (ٹیسٹ، ون ڈے، ٹی ٹوئنٹی) میں اسپانسر شپ اور بونسز  سے بھی معاوضہ وصول کرتے ہیں۔","sports"
"756","پاکستان کرکٹ بورڈ نے سینٹرل کنٹریکٹ کا اعلان کر دیا، کئی کھلاڑیوں کی تنزلی","https://urdu.samaa.tv/2087323689","پاکستان کرکٹ بورڈ نے کھلاڑیوں کے لئے سینٹرل کنٹریکٹ کا اعلان کردیا جس میں کئی کھلاڑیوں کی تنزلی ہوئی ہے۔ پی سی بی نے  25کھلاڑیوں کو سینٹرل کنٹریکٹ دے دیا، سینٹرل کنٹریکٹ کی کیٹگریز میں اکھاڑ پچھاڑ بھی کیا گیا ہے۔ شاہین آفریدی اے کیٹگری سے بی کیٹگری میں چلے گئے۔ نسیم شاہ، شاہین آفریدی اور شان مسعود بی کیٹگری میں شامل ہیں۔ فخرزمان اور سرفراز احمد کو سینٹرل کنٹریکٹ سے ڈراپ کردیا گیا جبکہ نعمان علی اور ساجد خان کو سینٹرل کنٹریکٹ مل گیا۔ بابراعظم اور محمدرضوان اے کیٹگری میں شامل ہیں۔ شاداب خان، عبداللہ شفیق، سلمان آغا اور سعود شکیل، حارث رؤف، صائم ایوب، ابراراحمد سی کیٹگری کا حصہ بن گئے۔ عامرجمال، وسیم جونیئر، محمدہریرہ، میرحمزہ ڈی کیٹگری میں شامل ہیں۔ خرم شہزاد،محمدعلی،عثمان خان،عرفان نیازی، حسیب اللہ خان، عباس آفریدی، کامران غلام بھی ڈی کیٹگری کا حصہ بن گئے۔ محمد نواز، عماد وسیم، فہیم اشرف افتخار احمد اور احسان اللہ کو بھی سنٹرل کنٹریکٹ نہیں ملا، طیب طاہر شاہنواز دھانی محمد حارث اور زمان خان بھی کنٹریکٹس سے محروم ہوگئے، ارشد اقبال، حسن علی، اسامہ میر اور امام الحق بھی کنٹریکٹس حاصل نہ کر سکے۔","sports"
"757","آسٹریلین ٹیم نے ایک رن پر 8 وکٹیں گنوا کر بدترین ریکارڈ بنا دیا","https://urdu.samaa.tv/2087323688","آسٹریلین کرکٹ ٹیم نے محض ایک رن پر 8 وکٹیں گنوا کر تاریخ کا بدترین ریکارڈ بنایا۔ آسٹریلین ڈومیسٹک کرکٹ میچ میں ویسٹرین آسٹریلیا کی ٹیم تسمانیہ کے خلاف صرف 53 رنز پر ڈھیر ہوگئی۔ ایک مرحلے پر ویسٹرن آسٹریلیا کے 52 رنز پر دو کھلاڑی آؤٹ تھے تاہم کچھ ہی منٹوں بعد 53 رنز پر 10 کھلاڑی پویلین لوڈ چکے تھے، اس طرح وکٹیں گرنے پر اسٹیڈیم میں بیٹھے شائقین کو بھی اپنی آنکھوں پر یقین نہیں آرہا تھا۔ ویسٹرن آسٹریلیا کی ٹیم میں انٹرنیشنل آسٹریلوی پلیئر کیمرون بین کرافٹ اور جوش انگلس بھی موجود تھے، تاہم پرتھ سے تعلق رکھنے والی ٹیم کے آخری سات بیٹرز اپنی ٹیم کے لیے ایک رنز کا اضافہ کرنے سے بھی قاصر رہے۔ صرف 28 بال کی قلیل گیند بازی میں تسمانیہ کے بولرز نے تاریخ کی بدترین تباہی مچائی، کیمرون بین کرافٹ کا پچ چھوڑنا تھا کہ پھر وکٹوں کی صحیح معنوں میں جھڑی لگ گئی۔ تسمانیہ کے بولر بیو ویبسٹر نے تباہ کن بولن کرتے ہوئے 6 وکٹیں اپنے نام کیں، بلی اسٹین لیک نے 3 بیٹرز کو پویلین بھیجا جب کہ ایک وکٹ ٹام روجرز ایک وکٹ حاصل کی۔ تسمانیہ کی ٹیم نے 50 اوورز میں ملنے والا 54 رنز کا ہدف 8.3 اوورز میں 3 وکٹوں کے نقصان پر پورا کرکے جیت اپنے نام کی۔","sports"
"758","قومی سلیکشن کمیٹی نے وائٹ بال اسکواڈ فائنل کرلیا","https://urdu.samaa.tv/2087323681","قومی کرکٹ ٹیم کی سلیکشن کمیٹی نے وائٹ بال اسکواڈ فائنل کرلیا۔ ذرائع کے مطابق قومی سلیکشن کمیٹی نے وائٹ بال اسکواڈ فائنل کرلیا ہے اور آج اعلان ہونے کا امکان ہے۔ ہفتہ کو چئیرمین پاکستان کرکٹ بورڈ ( پی سی بی ) محسن نقوی کی زیر صدارت نجی ہوٹل میں سلیکشن کمیٹی اور مینجمنٹ کا اہم اجلاس ہوا جس میں کمیٹی کے اراکین عاقب جاوید ،اظہر علی،علیم ڈار ،اسد شفیق اور حسن چیمہ شریک ہوئے۔ چیئرمین پی سی بی کی وکٹ کیپر بیٹر محمد رضوان اور سلمان علی آغا سے ملاقاتیں بھی ہوئی جن میں اہم معاملات پر گفتگو ہوئی۔ پی سی بی کے مطابق محسن نقوی کے زیر صدارت ہونے والے اجلاس میں قومی وائٹ بال ٹیم نئے کپتان کے نام پر بھی تبادلہ خیال کیا گیا اور سلیکشن کمیٹی نے دورہ زمبابوے کے لئے سکواڈ اور کپتان کے حوالے سے تجاویز دیں ۔ چئیرمین پی سی بی آج پریس کانفرنس میں اہم فیصلوں کا اعلان کریں گے۔ دوسری جانب ذرائع نے دعویٰ کیا کہ قومی وائٹ بال ٹیم کے نئے کپتان کے لئے محمد رضوان مضبوط امیدوار ہیں اور اس حوالے آج اعلان ہونے کا بھی امکان ہے جبکہ سلیکشن کمیٹی نے وائٹ بال اسکواڈ بھی فائنل کرلیا ہے جس کا اعلان آج ہوگا۔","sports"
"759","کراچی پریمیئر لیگ کی شاندار افتتاحی تقریب","https://urdu.samaa.tv/2087323676","کراچی پریمیئر لیگ کی افتتاحی تقریب کا شاندار انعقاد کیا گیا جس میں چیئرمین کے پی ایل معیز بن زاہد، ایم ڈی حرا معیز، جنرل سیکرٹری فواد منیر اور ڈائریکٹر ٹورنامنٹ حسن رضا، صدر یونس خان ، نثار کھوڑو ، علی زیدی ، عارف حبیب و دیگر شخصیات نے شرکت کی ، تقریب میں ٹورنامنٹ کی ٹرافی کی رونمائی بھی کی گئی۔ تفصیلات کے مطابق کراچی پریمیئر لیگ یکم نومبر سے 16 نومبر تک کھیلی جائے گی جس میں 8 ٹیموں کے درمیان 31 میچز ہوں گے ، کراچی کے عوام اس زبردست موقع پر پرجوش دکھائی دے رہے ہیں ۔ صدر کراچی پریمیئر لیگ یونس خان نے تقریب سے خطاب کرتے ہوئے کہا کہ میں انڈر14، 16 اور انڈر19 کراچی سے کھیلاہوں،کراچی سےفرسٹ کلاس کرکٹ کھیلنےکاموقع نہیں ملا،فرسٹ کلاس کرکٹ کھیلتا تھا تو کراچی کی ٹیم میں جگہ بنانامشکل تھا،جب بھی موقع ملے کراچی کے لئے کچھ کریں،جب بھی کراچی اور کرکٹ کو ضرورت پڑی میں حاضرہوں،امید ہے کراچی پریمیر لیگ سے اچھا ٹیلنٹ نکلے گا،کراچی پریمیئرلیگ گراس روٹ کرکٹ کے لئے اچھا قدم ہو سکتا ہے۔انہوں نے کہا کہ آج پاکستان ٹیم انگلینڈ کے خلاف ٹیسٹ سیریز جیتی،جب جیت ہوتی ہے تو سب کچھ اچھا لگتا ہے۔ اس موقع پر مہمان خصوصی میجر جنرل اطہر علی نے خطاب کرتے ہوئے کہا کہ گزشتہ چند سالوں میں کرکٹ میں ہماری شکست ہمارے پوٹنشل کے بر خلاف تھی، ہماری تاریخ بڑے بڑے کرکٹر سے بھری پڑی ہے ، آج ہم انگلینڈ سے میچ اور سیرز بھی جیتے  ہیں، محسن نقوی کو کریڈٹ جاتا  ہے انہوں نے مشکل فیصلے کئے ، کراچی پریمیر لیگ کا انعقاد خوش آئند ہے ، امید ہے کراچی سے ملک کو بہت زیادہ ٹیلنٹ ملے گا۔ نثار کھوڑو نے کہا کہ ٹیلنٹ ہنٹ پروگرامز ہونے چاہئیں ، اس سے بہت سے کھلاڑی ملیں گے ، سندھ کی زمین بہت زر خیز ہے ، میرے شہر لاڑکانہ سے شاہنواز دھانی بھی نکلا ۔ علی زیدی نے کہا کہ کے پی ایل کا انعقاد ضروری تھا ، کراچی تو بہت سے ملکوں سے بڑا شہر ہے ، آج ہماری کرکٹ ٹیم جیتی اس پر سب کو مبارکباد دیتے ہیں۔ بابر،شاہین اور نسیم کو پیغام ہے آپ نے گھبرانا نہیں ہے پھر موقع ملے گا۔","sports"
"760","محسن نقوی کا ساجد خان کو سنٹرل کنٹریکٹ سے متعلق جلد خوشخبری ملنے کا عندیہ","https://urdu.samaa.tv/2087323672","چیئرمین پاکستان کرکٹ بورڈ ( پی سی بی ) نے محسن نقوی نے پاکستان کے مایہ ناز سپنر ساجد خان کو سنٹرل کنٹریکٹ کے حوالے سے جلد خوشخبری ملنے کا عندیہ دے دیا۔ یاد رہے کہ ساجد خان نے انگلینڈ کیخلاف سیریز میں 21.10 کی اوسط سے 19 وکٹیں حاصل کیں اور ٹیم کو جتوانے میں اہم کردار ادا کیا جس پر انہیں مین آف دی سیریز کا ایوارڈ دیا گیا ۔ ذرائع کا کہنا ہے کہ ساجد خان کی بہترین باولنگ پر چئیرمین پی سی بی محسن نقوی انتہائی خوش ہوئے اور انہوں نے کھلاڑیوں سے میٹنگ کے دوران ساجد خان سے خصوصی ملاقات کی ہے۔ ملاقات کے دوران محسن نقوی نے ساجد خان کو بہترین بولنگ پر سراہا اور ان سے خون میں لت پت شرٹ بھی مانگی۔ لازمی پڑھیں۔ محسن نقوی نے ساجد خان سے ’ خون میں لت پت شرٹ ‘ مانگ لی محسن نقوی کا ساجد خان سے گفتگو کرتے ہوئے کہنا تھا کہ پاکستان کو خوشی دی، آپ کا حق کوئی نہیں مارسکتا، سنا ہے آپکو تین سال میں سنٹرل کنٹریکٹ نہیں ملا، آپ کو جلد خوش خبری ملے گی ، گھبرانا نہیں۔","sports"
"761","محسن نقوی نے ساجد خان سے ’ خون میں لت پت شرٹ ‘ مانگ لی","https://urdu.samaa.tv/2087323671","چیئرمین پاکستان کرکٹ بورڈ ( پی سی بی ) نے محسن نقوی نے پاکستان کے مایہ ناز سپنر ساجد خان سے خون میں لت پت شرٹ مانگ لی۔ واضح رہے کہ انگلینڈ کے خلاف تیسرے ٹیسٹ میچ کے دوران ساجد خان بیٹنگ کرتے ہوئے گیند لگنے سے زخمی ہوگئے تھے اور ان کی شرٹ پر خون کے قطرے بھی گرے تھے جس کی تصویر بھی سوشل میڈیا پر کافی وائرل ہوئی۔ ذرائع کا کہنا ہے کہ ساجد خان کی بہترین باولنگ پر چئیرمین پی سی بی محسن نقوی انتہائی خوش ہوئے اور انہوں نے کھلاڑیوں سے میٹنگ کے دوران ساجد خان سے خصوصی ملاقات کی ہے۔ ملاقات کے دوران محسن نقوی نے ساجد خان کو بہترین بولنگ پر سراہا اور ان سے خون میں لت پت شرٹ بھی مانگی۔ محسن نقوی کا ساجد خان سے گفتگو کرتے ہوئے کہنا تھا کہ پاکستان کو خوشی دی، آپ کا حق کوئی نہیں مارسکتا، سنا ہے آپکو تین سال میں سنٹرل کنٹریکٹ نہیں ملا، آپ کو جلد خوش خبری ملے گی ، گھبرانا نہیں۔ یاد رہے کہ ساجد خان نے انگلینڈ کیخلاف سیریز میں 21.10 کی اوسط سے 19 وکٹیں حاصل کیں اور ٹیم کو جتوانے میں اہم کردار ادا کیا جس پر انہیں مین آف دی سیریز کا ایوارڈ دیا گیا ۔","sports"
"762","پاکستان کو سیریز جتوانے والے ساجد خان نے دلچسپ انکشاف کر دیا","https://urdu.samaa.tv/2087323668","پاکستان کو سیریز جتوانے میں سب سے اہم کردار ادا  کرنے والے قومی ٹیم کے سپنر ساجد خان نے اپنی کامیابی اور ذاتی زندگی سے متعلق اہم انکشافات کر دیئے ہیں ۔ میچ کے بعد ساجد خان نے تقریب میں مین آف دی سیریز کا ایوارڈ حاصل کیا اور گفتگو کرتے ہوئے کہا کہ  واپسی کا کچھ دبا و تو ضرور تھا لیکن اتنا زیادہ نہیں تھا ، باقی ٹیم میں کپتان، نائب کپتان، وکٹ کیپر سمیت سب ساتھ تھے اور ٹیم کا آپس میں اچھا گٹھ جوڑ تھا، ہم ڈومیسٹک کرکٹ بھی ساتھ کھیلتے ہیں، اس طرح کی وکٹوں پر کھیلنے کا تجربہ بھی ہے، اس لئے زیادہ دباؤ نہیں تھا۔ انہوں نے کہا کہ میدان سے باہر بھی میں ایک مزاحیہ آدمی ہوں اور ٹیم میں بھی ایسا ہونا چاہیے تاکہ سب کا جذبہ بلند رہے۔  ملتان کی پچ پر اگر آپ کچھ نہیں کرتے تب بھی کچھ مل جاتا ہے۔ لیکن اس پچ پر اگر آپ نے وقت لے کر کھیلا، جیسے سعود نے کیا، ۔ آپ کو یہاں مختلف رفتار سے گیند کروانا، اور صحیح جگہوں پر مارنا ضروری تھا۔ نعمان کے ساتھ شراکت قائم کرنے پر ساجد خان نے کہا کہ نومی بھائی پاکستان سرکٹ کے سب سے تجربہ کار کھلاڑیوں میں سے ہیں، ہمیں اس مین آف دی سیریز ایوارڈ کو شیئر کرنا چاہیے، ان کا بھی اتنا ہی کریڈٹ ہے۔ یاد رہے کہ ساجد خان نے انگلینڈ کیخلاف سیریز میں 21.10 کی اوسط سے 19 وکٹیں حاصل کیں اور ٹیم کو جتوانے میں اہم کردار ادا کیا جس پر انہیں مین آف دی سیریز کا خطاب دیا گیا ۔","sports"
"763","ابرار احمد انجری سے صحت یاب نہ ہو سکے ان کی جگہ مہران ممتاز کو شامل کرنے کا امکان","https://urdu.samaa.tv/2087323664","قومی کرکٹ ٹیم کے سپنر ابرار احمد انجری سے مکمل صحت یاب نہیں ہو سکے ہیں جس کے باعث ان کی جگہ مہران ممتاز کو ٹیم میں جگہ دیئے جانے کا امکان ہے ۔ ذرائع کے مطابق سلیکشن کمیٹی اور ٹیم مینجمنٹ نے مہران ممتاز کو ابرار احمد کی جگہ تیار رہنے کا حکم دے دیا ہے ، مہران ممتاز کو ابرار احمد کی جگہ اسکواڈ میں شامل کئے جانے کا امکان ہے ۔ ذرائع کا کہناتھا کہ مہران ممتاز کو سلیکشن کمیٹی اور ٹیم مینجمنٹ نے آسٹریلیا، جنوبی افریقہ اور زمبابوے سیریز کے لئے تیار رہنے کا کہا ہے ، مہران ممتاز کو پیر کے روز تینوں ممالک کے بائیو میٹرک کروانے کا کہہ دیا گیا ہے ۔","sports"
"764","بھارت کو ہوم گراؤنڈ پر 12 برس بعد ٹیسٹ سیریز میں شکست","https://urdu.samaa.tv/2087323660","نیوزی لینڈ نے بھارت کو دوسرے ٹیسٹ میں شکست دے کر سیریز میں فیصلہ کن برتری حاصل کرلی ہے۔ بھارت اور نیوزی لینڈ کی ٹیمیں تین میچز پر مشتمل ٹیسٹ سیریز کے دوسرے میچ میں پونے میں مدمقابل تھیں جہاں کیویز نے میزبان ٹیم کو 113 رنز سے شکست دے کر سیریز میں فیصلہ کن برتری حاصل کرلی ہے۔ بھارت کو ہوم گراؤنڈ پر 12 برس بعد ٹیسٹ سیریز میں شکست کا سامنا کرنا پڑا ہے۔ دوسرے ٹیسٹ کے تیسرے روز کیویز کے 357 رنز کے تعاقب میں میزبان ٹیم 245 رنز پر ڈھیر ہوگئی۔ اس سے قبل مہمان ٹیم نے پہلی اننگ میں 259 رنز بنائے تھے جس کے جواب میں میزبان ٹیم 156 رنز تک محدود رہی جس کے بعد کیویز نے دوسری اننگ میں 255 رنز بنا کر بھارتی ٹیم کو 359 رنز کا ہدف دیا تھا۔ یاد رہے کہ پہلے ٹیسٹ میں بھارت کو 8 وکٹوں سے شکست کا سامنا کرنا پڑا تھا۔","sports"
"765","محسن نقوی کی انگلینڈ کیخلاف شاندار جیت پر ٹیم کو شاباش","https://urdu.samaa.tv/2087323658","انگلینڈ کیخلاف شاندار کامیابی پر پاکستان کرکٹ بورڈ کے چیئرمین محسن نقوی نے تمام کھلاڑیوں سے ملاقات کی اور بہترین کارکردگی پر شاباش دی ۔ تفصٰلات کے مطابق چیئرمین پی سی بی محسن نقوی نے انگلینڈ کیخلاف فیصلہ کن ٹیسٹ میچ اور سیریز جیتنے پر کھلاڑیوں مبارک باد  دی اور کہا کہ ’ ویلڈن ٹیم پاکستان ‘ ۔ انہوں نے کہا کہ دیر آید درست آید ، آپ متحد ہو کر کھیلے تو کامیابی نے آپ کے قدم چومے ،  شروع دن سے ہی ٹیم ورک کی ضرورت پر زور دیا اور آج رزلٹ سب کے سامنے ہے۔ محسن نقوی نے کہا کہ تمام کھلاڑیوں اور پوری مینجمنٹ کو مبارک دیتا ہوں، اس جیت کی ٹیم اور قوم کو بہت ضرورت  تھی ، مسائل کا اندازہ تھا،  ایشوز حل کئے تو رزلٹ آپ کے سامنے ہے ، نئے کپتان کے لیے مشاورت کا عمل جاری ہے، کپتان جو بھی ہو گا ٹیم کے لئے بہترین ہو گا، سب نے دیکھا کہ نئے کھلاڑیوں کو موقع دینے سے نتیجہ جیت کی صورت میں آیا۔  انہوں نے کہا کہ   ٹیم نے فائٹ کی،  اچھی جیت ملی  اور اس ضمن میں بہت محنت کی گئی، اچھی کارکردگی دکھانے والے کھلاڑیوں کی حوصلہ افزائی کریں گے، سنٹرل کنٹریکٹ کے عمل کو جلد حتمی شکل دیں گے، آج کی فتح سے قوم بہت خوش ہے اور قوم کی خوشی آئندہ بھی برقرار رہنی چاہیے، جیت کے تسلسل  کو برقرار رکھنا ہے، نوجوان اور تجربہ کار کھلاڑیوں دونوں کی ضرورت ہے۔ چیئر مین پی سی بی نے کہا کہ کپتان شان مسعود نے چیئرمین پی سی بی محسن نقوی کو کھلاڑیوں کے دستخط والی شرٹ دی۔ ٹیم مینجر نوید اکرم چیمہ نے کہا کہ  چیئرمین پی سی بی محسن  نقوی نے کھلاڑیوں کی بہت حوصلہ افزائی کی، چیئرمین پی سی بی   نے ٹیم اور کھلاڑیوں کے لئے اچھے اقدامات  اور فیصلے کیے ۔","sports"
"766","رمیز راجا کو شان مسعود پر میچ کے بعد سوالات میں طنز کرنا مہنگا پڑ گیا","https://urdu.samaa.tv/2087323657","پاکستان کرکٹ بورڈ نے رمیز راجا کے قومی ٹیم کے کپتان شان مسعود سے پوسٹ میچ انٹرویو میں سوالات پر نوٹس لے لیا ہے اور سخت قدم اٹھانے کا فیصلہ کیاہے ۔ تفصیلات کے مطابق رمیز راجا نے پوسٹ میچ کانفرنس کے دوران طنز کرتے ہوئے شان مسعود سے سوال کیا کہ ’ چھ مسلسل شکستوں کا ریکارڈ کیسے بنایا ؟ رمیز راجہ جیت کے باوجود شان مسعود پر طنز کرتے رہے جس پر پی سی بی نے سابق چیئرمین پی سی بی اور کمنٹیٹر کے کمنٹس کا نوٹس لے لیاہے ۔ذرائع کا کہناہے کہ رمیز راجہ کو اگلی سیریز میں کمینٹری پینل میں شامل نہ کیے جانے کا امکان ہے ، براڈکاسٹرز کی جانب سے رمیز راجا کو ہائیر کیے جانے کے باعث پی سی بی براہ راست کارروائی کرنے سے قاصر ہے جبکہ شان مسعود بھی رمیز راجا کے طنزیہ سوالات کے باعث ناخوش ہیں ۔","sports"
"767","ٹاس ہارنے کے بعد بھی میچ جیتے جس پربہت مطمئن ہوں ،شان مسعود","https://urdu.samaa.tv/2087323650","پاکستان ٹیسٹ ٹیم کے کپتان شان مسعود نے کہا ہےکہ ٹاس ہارنے کے بعد بھی میچ جیتے جس پربہت مطمئن ہوں۔ انگلینڈسےٹیسٹ سیریزجیتنے کےبعد پریس کانفرنس کرتے ہوئےکپتان شان مسعودکاکہنا تھا کہ میڈیا،فینز اور ہم سب چاہتے ہیں پاکستان جیتے اور آگے جائے،مشکل وقت میں ہمدردی دکھانا اورایک دوسرا کا ساتھ دینا چاہئے۔ سب سے بڑا دکھ یہی تھاکہ میری کپتانی میں چھ میچزہارےتھے،کپتانی ایک ذمہ داری ہے،اس پر بہت سی ذمہ داریاں ہوتی ہے،ٹیم سلیکشن اور فیصلوں کی ذمہ داری ہوتی ہے،یہ بڑا اعزاز بھی ہوتا ہے،کپتانی کی کرسی کی جو ڈیمانڈ ہوتی ہےاسے پوری کرنے کی ضرورت ہے، مزیدکہا جہاں بھی کھیلنا ہےاس کنڈیشنز سے ایڈجسٹ ہونا پڑتا ہے،چاہے گرین وکٹ پرکھیلیں یا اسپن وکٹ پرنتیجہ نکالنا ہمارا کام ہے،بڑی ٹیم بننے کیلئےہرطرح کی کنڈیشنزمیں کھیلنا ہوتا ہے،ٹاس ہارنے کے بعد بھی میچ جیتے جس پربہت مطمئن ہوں،اسپنرنعمان علی اور ساجد نے بہت اچھی بولنگ کی،سلیکشن کمیٹی کیساتھ بیٹھ کرمستقبل کی سیریز پرسوچ بچار کرینگے۔","sports"
"768","کوہاٹ میں پاک فوج کی جانب سے آل خیبرپختونخوا فٹبال چیمپین شپ کا انعقاد","https://urdu.samaa.tv/2087323637","کوہاٹ میں پاک فوج کی جانب سے نوجوانوں کیلئے آل خیبرپختونخوا فٹبال چیمپین شپ کا انعقاد کیا گیا چمپین شپ میں خیبرپختونخوا سے تعلق رکھنے والوں نوجوانوں کی 72 ٹیموں نےحصہ لیا،فائنل میچ میں سوات فٹبال کلب اور بنوں فٹبال کلب مدمقابل ہوئے۔ کھیلوں کےمقابلےکا مقصد نوجوانوں کو غیر نصابی سرگرمیوں کے ذریعے سے اپنی صلاحیتوں کو اجاگر کرنا ہے،جنرل آفیسر کمانڈنگ کوہاٹ میجر جنرل ذوالفقار علی بھٹی تقریب کے مہمان خصوصی تھے مہمان خصوصی نے اعلیٰ کارکردگی دکھانے والے کھلاڑیوں میں کیش انعامات اور اعزازات تقسیم کیں علاقہ مشران خصوصاً نوجوانوں نے آل خیبرپختونخوا فٹبال چیمپین شپ  کے انعقاد پر پاک فوج کا شکریہ ادا کیا۔","sports"
"769","محسن نقوی کی انگلینڈ کے خلاف تیسرا  ٹیسٹ اورسیریز جیتنے پر قومی ٹیم کو مبارکباد","https://urdu.samaa.tv/2087323634","چئیرمین پاکستان کرکٹ بورڈ محسن نقوی نے انگلینڈ کے خلاف تیسرا  ٹیسٹ اور سیریز جیتنے پر قومی کرکٹ ٹیم کو مبارکباد دی۔ چئیرمین پاکستان کرکٹ بورڈ محسن نقوی نے اپنےبیان میں کہا قومی کھلاڑیوں نےبہترین کھیل پیش کرکے فتح اپنےنام کی،ساجد خان اورنعمان علی نےشاندارباولنگ کرکےاپنی صلاحیتوں کو ثابت کیا۔سعود شکیل نے سنچری سکور کرکےعمدہ بلے بازی کا مظاہرہ کیا۔ ٹیم نےشاندارپرفارمنس دکھائی اورٹیسٹ سیریز اپنے نام کی،اس جیت سے کھلاڑیوں کا مورال بلند ہو گا۔قوم کےساتھ کھلاڑیوں کوایسی شاندارفتح کا انتظارتھا۔نئےکھلاڑیوں نے  کارکردگی سے ٹیم میں اپنی شمولیت کو درست ثابت کیا۔","sports"
"770","پاکستان نے 44 ماہ بعد ہوم گراؤنڈ پر ٹیسٹ سیریز جیت لی","https://urdu.samaa.tv/2087323630","پاکستان نے انگلینڈ کو تیسرے اور اخری ٹیسٹ میچ میں وکٹوں سے شکست دیکر تین ٹیسٹ میچز پر مشتمل سیریز دو۔ایک سے جیت لی۔ سعود شکیل کو مین آف دی میچ قرار دیا گیا  پنڈی کرکٹ سٹیڈیم میں کھیلےجانیوالےتیسرے اور آخری ٹیسٹ میچ کےتیسرے روزانگلینڈ کی ٹیم نے اپنی دوسری اننگز میں 24 رنز تین کھلاڑی اوٹ پراپنی نامکمل اننگز کا دوبارہ اغاز کیا۔تیسرے اور اخری ٹیسٹ میچ کے تیسرےروزانگلینڈ کی دوسری اننگزمیں چوتھی وکٹ 66 رنز کےمجموعی سکور پر گرگئی۔ ہیری بروک 26 رنز بنا کرنعمان علی کی گیند پروکٹ کیپرمحمد رضوان کےہاتھوں کیچ ہو گئے۔انگلینڈ کی دوسری اننگزکی پانچویں وکٹ 70رنز کےمجموعی سکور پرگرگئی، کپتان بین اسٹوکس صرف تین رنز بنا کر نعمان علی کی گیند پر ایل بی ڈبلیو اوٹ ہوگئے۔ انگلینڈ کی دوسری اننگز میں  چھٹی وکٹ 75رنز کےمجموعی سکور پر گر گئی،جیمی اسمتھ بھی صرف تین رنزبناکرساجد خان کی گیند پربولڈ ہو گئے۔انگلینڈ کی دوسری اننگز میں ساتویں وکٹ 85رنز کے مجموعی سکور پرگرگئی،جوئے روٹ 33 رنزبنا کرنعمان علی  کی گیند پر وکٹ کیپرمحمد رضوان کے ہاتھوں کیچ ہوگئے۔انگلینڈکی دوسری اننگزمیں آٹھویں وکٹ 97رنز کے مجموعی سکور پر گر گئی،گس اٹکنسن 10 رنز بنا کر  ساجد خان کی گیند پر بولڈ ہو گئے، انگلینڈ کی دوسری اننگز میں نویں وکٹ 105رنز کےمجموعی سکور پرگرگئی،ریحان احمد 07رنز بنا کر ساجد خان کی گیند پربولڈ ہوگئے،دوسری  اننگزمیں انگلینڈ کی پوری ٹیم 112رنزبنا کرآوٹ ہوگئی،آخری کھلاڑی جیک لیچ 10 رنز بنا کرنعمان علی کی گیند پروکٹ کیپرمحمد رضوان کے ہاتھوں سٹمپ آوٹ ہو گئے،شعیب بشیر 04 رنزکیساتھ ناٹ آوٹ رہے۔پاکستان کی جانب سی نعمان علی نے42 رنز کے عوض 6 وکٹ اورساجد خان نے 69 رنز کےعوض 4 وکٹیں حاصل کیں۔ پاکستان کو میچ اورسیریز میں کامیابی کیلیئے 36 رنز درکار تھے۔پاکستان کی جانب سے صائم ایوب اور عبداللہ شفیق نےدوسری اننگز کا اغاز کیا۔پاکستان کی دوسری اننگز میں پہلی وکٹ 14 رنز کے مجموعی سکور پرگرگئی،صائم ایوب 08 رنز بنا کر جیک لیچ کی گیند پر ایل بی ڈبلیو ہو گئے۔پاکستان نے تیسرےاور اخری ٹیسٹ میچ میں 9 وکٹوں سے کامیابی حاصل کر کے سیریز بھی اپنے نام کر لی۔ کپتان شان مسعود 23 رنز اورعبداللہ شفیق 05 رنز کیساتھ ناٹ اوٹ رہے۔جیک لیچ نے 27 رنز کے عوض ایک وکٹ حاصل کی۔پاکستان کے نائب کپتان سعود شکیل  کو مین اف دی میچ جبکہ ساجد خان کو مین آف  دی سیریز قرار دیا گیا۔ پاکستان نے انگلینڈ کو نو سال بعدسیریز سے شکست دی ،2015 میں پاکستان نے یو اے ای میں انگلینڈ کو دو صفر سے شکست دی تھی،یاسر شاہ اور ذوالفقار بابر نے 2015 کی سیریز کی جیت میں اہم کردار ادا کیا تھا۔ پاکستان نے 3 سال بعد ہوم سیریز میں کامیابی حاصل کی،پاکستان نے  فروری 2021 میں جنوبی افریقہ کو دو صفر سے شکست دی تھی۔ تیسرے ٹیسٹ میچ کے لیے صائم ایوب، عبداللّٰہ شفیق، کپتان شان مسعود، کامران غلام، سعود شکیل، محمد رضوان، سلمان علی آغا، عامر جمال، نعمان علی، زاہد محمود اور ساجد خان پلیئنگ الیون میں شامل ہیں۔ انگلش ٹیم نے راولپنڈی ٹیسٹ کے لیے 2 تبدیلیاں کی ہیں جس کے بعد پلیئنگ الیون میں زیک کراؤلی، بین ڈکٹ، اولی پاپ، جو روٹ، ہیری بروک، کپتان بین اسٹوکس، جمی اسمتھ، گس ایٹکنسن، ریحان احمد، جیک لیچ اور شعیب بشیر ٹیم کا حصہ ہیں۔ واضح رہے کہ ملتان میں سیریز کا کھیلا گیا پہلا ٹیسٹ انگلینڈ کے نام رہا تھا، جبکہ دوسرا ٹیسٹ پاکستان نے جیتا تھا۔","sports"
"771","تیسرا ٹیسٹ، پاکستان کی ٹیم 344 رنز بنا کر آوٹ، 77 رنز کی برتری","https://urdu.samaa.tv/2087323596","پاکستان کی پوری ٹیم انگلینڈ کے 267 رنز کے جواب میں 344 رنز بنا کر آوٹ ہو گئی ہے  اور 77 رنز کی برتری حاصل کر لی جس میں سعود شکیل کی ماہرانہ بیٹنگ اور ساجد خان کے تجربے نے اہم کردار ادا کیا ۔ تفصیلات کے مطابق پاکستان کی جانب سے چھٹے نمبر پر آنے والے سعود شکیل نے شاندار بلے بازی کا مظاہرہ کرتے ہوئے 223 گیندوں پر 5 چوکوں کی مدد سے 134 رنز بنائے اور کھیل کے آخر تک ٹکے رہنے کی بھر پور کوشش کی۔ ان کا ساتھ سپنر نعمان علی نے بھر پور نبھایا اور 45 رنز کی اننگ کھیل کر ٹیم کوبڑی سپورٹ فراہم کی جبکہ ساجد خان 48 رنز کے ساتھ ناقابل شکست رہے ۔ان کے علاوہ کپتان شان مسعود 26 ، عبداللہ شفیق 14 اور صائم ایوب 19 رنز بنانے میں کامیاب ہوئے ۔ اس سے قبل انگلینڈ نے ٹاس جیت کر بیٹنگ کا فیصلہ کیا اور 10 وکٹوں کے نقصان 267 رنز بنائے جس میں جیمی سمتھ 89 اور بین ڈکٹ 52 رنز کے ساتھ نمایاں رہے ، ان کے علاوہ اٹکنسن نے 39اور زیک کرولی نے 29 رنز بنائے ان کے علاوہ اور کوئی کھلاڑی خاطر خوا ہ کارکردگی دکھانے میں کامیاب نہیں ہوسکا۔ پاکستان کی جانب سے ساجد خان نے 6 ، نعما ن علی نے 3 اور زاہد محمود نے ایک کھلاڑی کو آوٹ کیا ۔","sports"
"772","پاکستانی 10سالہ ظاہرتنویر ارشد کا عالمی سطح پرعظیم کارنامہ","https://urdu.samaa.tv/2087323593","پاکستانی 10سالہ ظاہر تنویر ارشد کا عظیم کارنامہ،چھوٹی عمر میں عالمی سطح پر منعقدہ HIPPO مقابلوں میں پاکستان کی نمائندگی کرکےملک کا نام روشن کردیا تفصیلات کےمطابق 10 سالہ طالب علم ظاہر تنویراے پی ایس بہاولپور میں پانچویں جماعت کا طالب علم ہے،انہوں نے ہیپو آرگنائزیشن"" کے زیر اہتمام ایک بین الاقوامی مقابلےمیں حصہ لیا جس کا تھیم انگلش ود آوٹ بارڈرز تھا۔ اس میں 65 ممالک کے 88 ہزار سےزائدطالب علموں نےحصہ لیا،اِس ذہین بچے نےمقابلے میں بہترین کار کردگی کامظاہرہ کرتےہوئے فائنل راونڈ کے لیے اٹلی میں منعقد ھونے والے مقابلے کے لیےکوالیفائی کیا اور پاکستان کی نمائندگی کی۔ ظاہرتنویر نےنہ صرف اپنے سکول بلکہ اپنے ملک کا نام بھی روشن کیا،ایسے ہونہار بچے ہمارے ملک کا مستقبل اور سرمایہ ھیں،ظاہر تنویر کا کہنا ہے کہ بین الاقوامی فورم پر پاکستان کا جھنڈا بلند کرنا ایک بہت بڑا اعزاز ہے۔","sports"
"773","پنڈی ٹیسٹ کے دوسرے دن کا کھیل جاری","https://urdu.samaa.tv/2087323584","پنڈی ٹیسٹ کےدوسرے دن کا کھیل جاری ہے،پہلی اننگ میں انگلینڈ کی ٹیم  کے 267رنز پر آؤٹ ہونے کے بعد پاکستان ٹیم کی بیٹنگ آج بھی جاری ہے،قومی ٹیم نے 7 وکٹ کے نقصان پر 187 رنز بنا لیے۔ کھیل کا آغازکپتان شان مسعود اورسعودشکیل نےکیا تاہم پاکستان کی چوتھی وکٹ 99 رنز پرگرگئی جب شان مسعود 26 رنزبناکرآؤٹ ہوگئے،پاکستان کی پانچویں وکٹ 151 رنزپرگری جب محمد رضوان 25 رنز بنا کرآؤٹ ہوئے۔ پاکستان ٹیم کی وقفے وقفےسے وکٹیں گرنےکا سلسلہ جاری تھا تاہم ایک اینڈ سےسعود شکیل نے عمدہ انداز میں مزاحمت جاری رکھی اور ایک اینڈ پرجمے رہے۔ انہوں نےاس دوران اپنی نصف سنچری بھی مکمل کی،قومی ٹیم کی چھٹی وکٹ 155 اورساتویں وکٹ 177 رنز پر گری، پہلےسلمان آغا 1 اور پھر عامر جمال 14 رنز بنا کر آؤٹ ہوئے گزشتہ روز پاکستان ٹیم نے 3 وکٹوں پر 73 رنز بنالیے تھے۔","sports"
"774","پنڈی ٹیسٹ کا پہلا روز اسپنرز کے نام","https://urdu.samaa.tv/2087323563","پاکستان اور انگلینڈ کے درمیان تیسرے اور آخری ٹیسٹ میچ کے پہلے روز پاکستان نے اپنی پہلی اننگ میں 3 وکٹوں کے نقصان پر73 رنز بنا لیئے، اس سے پہلے انگلینڈ کی پوری ٹیم اپنی پہلی اننگ میں 267رنز بنا کر آوٹ ہو گئی۔ پاکستان اور انگلینڈ کے درمیان تیسرے اور آخری ٹیسٹ میچ میں انگلینڈ کے کپتان بین اسٹوکس نے ٹاس جیت کر پہلے بیٹنگ کرنے کا فیصلہ کیا  جس کے بعد انگلینڈ کی پہلی وکٹ 56رنز پر گری جبکہ 98 رنز کے مجموعی سکور پر انگلینڈ کے پانچ کھلاڑی پویلین لوٹ گئے۔ لازمی پڑھیں۔ ساجد خان نے پی سی بی کا شکریہ کیوں ادا کیا ؟ انگلینڈ کی جانب سے جیمی اسمتھ 89 رنز، بین ڈکٹ 52 رنز ، گس اٹکنسن 39 ، زیک کرالی 29 ، جیک لیچ 16 ، بین اسٹوکس 12 ، ریحان احمد 09 ،جوئے روٹ اور ہیری بروک پانچ ، پانچ اور اولی پوپ 3 رنز بنا کر آوٹ ہوئے۔ شعیب بشیر ایک رن بنا کر ناٹ آوٹ رہے، جیمی اسمتھ اور گس اٹکنسن کے درمیان ساتویں وکٹ کی شراکت میں 105 رنز بنے ۔ پاکستان کی جانب سے ساجد خان نے 6 ، نعمان علی نے 3 اور زاہد محمود نے ایک وکٹ حاصل کی۔ پاکستان نے اپنی پہلی اننگ میں تین وکٹوں کے نقصان پر 73 رنز بنا لیئے ہیں، پاکستانی کھلاڑیوں کا آغاز بھی اچھا نہیں تھا، صائم ایوب 19 رنز، عبد اللہ شفیق 14 رنز اور کامران غلام 3 رنز بنا کر آوٹ ہو گئے۔ کپتان شان مسعود اور نائب کپتان سعود شکیل  16، 16 رنز کیساتھ کریز پر موجود ہیں۔ انگلینڈ کی جانب سے جیک لیچ ، شعیب بشیر اور گس اٹکنسن نے ایک ، ایک وکٹ حاصل کی ۔ خیال رہے کہ پنڈی ٹیسٹ کے پہلے روز 13 وکٹیں گریں جس میں سے محض ایک وکٹ فاسٹ باؤلر کے حصے میں آئی۔ یاد رہے کہ پہلے ٹیسٹ میچ میں انگلینڈ نے جبکہ دوسرے ٹیسٹ میچ میں پاکستان نے کامیابی حاصل کی تھی جس کے باعث یہ سیریز ایک ، ایک سے برابر ہے اور یہ میچ فیصلہ کن میچ ہوگا۔","sports"
"775","ریکارڈ پر فوکس نہیں میچ جیتنا ضروری ہے، ساجد خان","https://urdu.samaa.tv/2087323560","پاکستان کرکٹ ٹیم کے سپن باؤلر ساجد خان نے کہا ہے کہ ریکارڈ پر فوکس نہیں ہے میچ جیتنا ضروری ہے، سپنر کیلیے وکٹ بنانے پر پاکستان کرکٹ بورڈ ( پی سی بی ) کا مشکور ہوں ، پچ بنانے کا کریڈٹ سلیکشن کمیٹی کو جاتا ہے۔ راولپنڈی ٹیسٹ کے پہلے روز کے اختتام کے بعد پریس کانفرنس کرتے ہوئے سپنر ساجد خان کا کہنا تھا کہ گیند اسپن ضرور ہوا لیکن انگلینڈ کے بیٹرز نے غلط شاٹس بھی کھیلیں، یہ پچ ملتان سے مختلف ہے ،زاہد محمود سے معذرت  کرتا ہوں، کوشش کی لیکن کیچ نہیں کر پایا۔ ساجد خان کا کہنا تھا کہ اگر شان مسعود اور سعود شکیل وکٹ پر کھڑے رہے تو بڑا سکور ہو گا۔ ان کا کہنا تھا کہ پہلا اوور کروانے کا پلان مجھے مینجمنٹ نے پہلے ہی دے رکھا تھا ، نعمان علی نے دوسرا اوور تب کروایا جب میرے اوور میں کافی گیند نے اسپن کیا، نعمان علی تجربہ کار ہیں، ان کے ساتھ باؤلنگ کروا کر سیکھنے کو ملتا ہے۔ انہوں نے کہا کہ کوشش کی تھی کہ سمتھ کی وکٹ ملے ، سمتھ کو جلدی آؤٹ کرتے تو اتنا ٹوٹل نہ ہوتا ، صرف  سمتھ کا مائنڈ تبدیل کر رہے تھے اس لیے اینڈ تبدیل کیا۔ ان کا مزید کہنا تھا کہ ملتان میں بھی تماشائیوں نے سپورٹ کیا یہاں بھی سپورٹ کر رہے ہیں۔ خیال رہے کہ پاکستان کی جانب سے ساجد خان نے پہلی اننگ میں 6 کھلاڑیوں کو آؤٹ کیا ہے۔","sports"
"776","فاسٹ بولر میر حمزہ کو ٹیسٹ اسکواڈ سے ریلیز کردیا گیا","https://urdu.samaa.tv/2087323536","قومی فاسٹ بولر میر حمزہ کو ٹیسٹ اسکواڈ سے ریلیز کردیا گیا۔ راولپنڈی میں انگلینڈ کیخلاف تیسرے ٹیسٹ میچ سے قبل فاسٹ بولر میر حمزہ فٹنس مسائل سے دوچار ہوگئے تھے جس کے باعث وہ سلیکشن کیلئے دستیاب نہیں تھے۔ میر حمزہ کو تیسرے ٹیسٹ سے قبل دائیں ٹانگ میں تکلیف محسوس ہوئی تھی، اور وہ اس تکلیف کے سبب ٹریننگ سیشن میں بھی شامل نہیں ہوسکے تھے۔ پی سی بی میڈیکل پینل نے میر حمزہ کے میڈیکل ٹیسٹ کروائے تھے، میر حمزہ پی سی بی کی میڈیکل ٹیم کے ساتھ کراچی میں صحتیابی کا عمل مکمل کریں گے","sports"
"777","راولپنڈی ٹیسٹ؛ پاکستان کے خلاف انگلینڈ کی ٹیم پہلی اننگز 267 رنز پر آؤٹ ہو گئی","https://urdu.samaa.tv/2087323521","ٹیسٹ سیریز کے تیسرے اور فیصلہ کن میچ میں پاکستان کے خلاف انگلینڈ کی ٹیم پہلی اننگز 267 رنز پر آؤٹ ہو گئی۔ انگلش ٹیم کی جانب سے جیمی اسمتھ نے 89 ،بین ڈکٹ نے 52 اور گس ایٹکنسن نے 39 رنز کی اننگز کھیلی،انگلینڈ کی تمام وکٹیں پاکستانی اسپنرز نےحاصل کیں،ساجد خان نے 6،نعمان علی نے 3 اور زاہد محمود نے 1کھلاڑی آؤٹ کیا۔ پاکستان کے خلاف انگلینڈ کے 8 کھلاڑی آؤٹ ہوگئے،چائے کےوقفے تک انگلش ٹیم نے 8 وکٹوں کےنقصان پر 244 رنز بنا لیے ہیں۔ کھانے کےوقفہ پرانگلینڈ کی آدھی ٹیم پویلین لوٹ گئی،انگلینڈ  نےکھانے کے وقفہ پر 5وکٹوں کے نقصان پر 110رنز بنا لیے،پاکستان کی جانب سےساجد خان کی 3 نعمان علی کی 2 وکٹیں لیں، انگلینڈ کی جانب سےبن ڈکٹ نے 52جبکہ زیک کراولے 29رنز بنائے۔ پیری بروک اور جے روٹ پانچ پانچ رنز بنا کر آؤٹ ہوئے،اولی پوپ صرف تین رنز بنا سکے،کپتان بین سٹوک 6 جبکہ وکٹ کیپر جیمی سمتھ  5  بنا کر ناٹ آؤٹ ہیں۔ پاکستان کےخلاف انگلینڈ کی دوسری وکٹ 70 رنز پرگری، پہلی وکٹ 56 رنز پر گری،زیک کرالی29 رنز بنا کرنعمان علی کی گیند پرآؤٹ ہوئے۔ ، پاکستان کیلئےساجدخان،نعمان علی اور زاہدمحمود اصل ہتھیارہوں گےجبکہ عامرجمال اورسلمان علی آغا بیٹنگ اور بولنگ کی دہری ذمہ داری نبھائیں گے،بیٹنگ آرڈرمیں کپتان شان مسعود،عبداللّٰہ شفیق،صائم ایوب،کامران غلام،سعود شکیل اور محمد رضوان شامل ہیں۔ پچ کومدنظر رکھتےہوئےانگلش ٹیم میں بھی تین اسپیشلسٹ اسپنرز جیک لیچ، شعیب بشیر اور ریحان احمد کو فائنل الیون میں شامل کیا گیا۔ ٹاس تیسرےٹیسٹ میچ میں انگلینڈ نےپاکستان کیخلاف ٹاس جیت کربیٹنگ کا فیصلہ کیا ہے، دونوں ٹیموں میں تین تین اسپنر شامل کیےگئے ہیں،تین میچوں کی سیریز 1-1 سے برابر ہے۔ واضح رہےکہ ملتان میں سیریزکاکھیلا گیا پہلا ٹیسٹ انگلینڈ کے نام رہا تھا، جبکہ دوسرا ٹیسٹ پاکستان نےجیتا تھا۔ ","sports"
"778","زمبابوے نے ٹی ٹوینٹی کرکٹ کا سب سے بڑا ٹوٹل  بنا دیا","https://urdu.samaa.tv/2087323506","زمبابوےنے ورلڈ کپ کے ’ سب ریجنل افریقہ کوالیفائر ‘ کے اہم میچ  گیمبیا کو 290 رنز سے شکست دیتے ہوئے کامیابی سمیٹ لی ہے جبکہ ٹی ٹوینٹی کرکٹ کا سب سے بڑا سکور بنانے کا ریکارڈ بھی قائم کر دیاہے ۔ تفصیلات کے مطابق زمبابو ے نے ٹاس جیت کر بیٹنگ کا فیصلہ کیا اور گیمبیا کو 20 اوورز میں جیت کیلئے 345 رنز کا ہدف دیا جو کہ ٹی ٹوینٹی کرکٹ کی تاریخ کا سب سے بڑا ہدف ہے ، اس میں سب سے اہم کردار  سکندر رضا بٹ کا رہا جنہوں نے 43 گیندوں پر 7 چوکوں اور 15 چھکوں کی مدد سے 133 رنز کی اننگ کھیلی اور ٹیم کو تاریخی ہدف دینے میں اہم کردار ادا کیا جبکہ ان کے علاوہ مارومانی نے 62 ، برین بینیٹ نے 50 اور کلائیو نے 53 رنز کی اننگ کھیلی ۔ زمبابوے نے گیمبیا کی پوری ٹیم کو 15 ویں اوور میں 54 رنز پر آل آوٹ کرتے ہوئے 290 رنز سے شکست دیتے ہوئے کامیابی سمیٹ لی ۔","sports"
"779","فرسٹ کلاس کرکٹ ٹورنامنٹ قائداعظم ٹرافی 26 اکتوبر سے شروع ہوگا","https://urdu.samaa.tv/2087323503","پاکستان کا سب سے بڑا فرسٹ کلاس کرکٹ ٹورنامنٹ قائداعظم ٹرافی 26 اکتوبر سے شروع ہوگا۔ پاکستان کرکٹ بورڈ ( پی سی بی ) کے مطابق قائداعظم ٹرافی 26 اکتوبر سے شروع ہوگی جس میں کراچی ریجن وائٹس پشاور ریجن کے خلاف ٹائٹل کے دفاع کا آغاز کرے گی۔ 16 ریجنز کی 18 ٹیمیں  تین گروپس میں تقسیم کی گئی ہیں جبکہ 6 شہر گروپ مرحلے کے 45 میچوں کی میزبانی کریں گے اور قائداعظم ٹرافی کی مجموعی انعامی رقم ایک کروڑ 26 لاکھ روپے ہے۔ فاتح ٹیم کو 75 لاکھ روپے کی انعامی رقم ملے گی جبکہ رنرز اپ ٹیم کو 40 لاکھ روپے ملیں گے۔ پی سی بی چیئرمین محسن نقوی کا کہنا تھا کہ یہ ٹورنامنٹ پاکستان کی ڈومیسٹک کرکٹ کے ڈھانچے میں بہت اہمیت رکھتا ہے، اٹھارہ ٹیموں کی شرکت سے کھلاڑیوں کے پول میں اضافہ ہوگا اور مزید ریجنز کو کھیلنے کا موقع ملے گا۔ محسن نقوی کا کہنا تھا کہ یہ ٹورنامنٹ نوجوان اور ابھرتے ہوئے کھلاڑیوں کو اپنی صلاحیتوں کا مظاہرہ کرنے اور مردوں کی بین الاقوامی ٹیم میں نمائندگی کا موقع فراہم کرے گا۔ ان کا مزید کہنا تھا کہ  پی سی بی کھلاڑیوں کو بہترین کارکردگی کا مظاہرہ کرنے اور ٹورنامنٹ کو آسانی اور پیشہ ورانہ انداز میں چلانے کے لیے بہترین ماحول فراہم کرنے کے لیے پرعزم ہے۔","sports"
"780","شاہینز نے ایمرجنگ ٹی 20 ایشیا کپ کے سیمی فائنل کیلئے کوالیفائی کرلیا","https://urdu.samaa.tv/2087323496","پاکستان شاہینز نے ایمرجنگ ٹی 20 ایشیا کپ کے سیمی فائنل کے لئے کوالیفائی کرلیا۔ پاکستان شاہینز اور متحدہ عرب امارات ( یو اے ای ) کی ٹیمیں ایمرجنگ ایشیا کپ کے اہم میچ میں مدمقابل تھیں جہاں پاکستان نے پہلے بیٹنگ کرتے ہوئے مقررہ اوورز میں 4 وکٹوں کے نقصان پر 179 رنز بنائے۔ شاہینز کی جانب سے کپتان محمد حارث نے 49 گیندوں پر 71 رنز کی شاندار اننگ کھیلی جبکہ حیدر علی نے 17 گیندوں پر ناقابل شکست 32 رنز بنائے۔ جواب میں یو اے ای کی ٹیم 16.3 اوورز میں محض 65 رنز پر ڈھیر ہوگئی اور شاہینز نے 114 رنز سے کامیابی سمیٹ لی۔ پاکستان کی جانب سے شاہ نواز دھانی نے 12 رنز دے کر 5 شکار کیے اور پلیئر آف دی میچ قرار پائے۔","sports"
"781","نئی ٹیسٹ رینکنگ جاری، بابراعظم کو زور دار جھٹکا","https://urdu.samaa.tv/2087323495","انٹرنیشنل کرکٹ کونسل (آئی سی سی) نے ٹیسٹ پلیئرز کی نئی رینکنگ جاری کر دی ہے ۔ تفصیلات کے مطابق انگلینڈ کیخلاف ٹیسٹ سکواڈ سے باہر ہونے والے قومی ٹیم کے سابق کپتان بابراعظم مزید 4 درجے تنزلی کے بعد 19 ویں نمبر پر آ گئے ہیں ، جبکہ محمد رضوان 2 درجے تنزلی کے بعد 21ویں پوزیشن پر چلے گئے ہیں ۔ دوسری جانب انگلینڈ کے خلاف مسلسل تین اننگز میں نصف سینچری بنانے والے آغا سلمان کیرئیر کی ٹاپ رینکنگ حاصل کرنے میں کامیاب ہوگئے وہ 8 درجہ ترقی پاکر 14ویں نمبر پر آگئے۔ یاد رہے کہ پاکستان کرکٹ کے مایہ ناز بلے باز ابر اعظم ٹیسٹ فارمیٹ میں مسلسل ناقص کارکردگی کے باعث ٹیسٹ رینکنگ میں 5 سال بعد گزشتہ ماہ ٹاپ 10 سے باہر ہوگئے تھے۔ تازہ ترین رینکنگ کے مطابق ٹیسٹ فارمیٹ میں انگلش بیٹر جو روٹ نے پہلی پوزیشن مزید مستحکم کرلی، وہ 917 پوائنٹس کیساتھ ٹاپ پر موجود ہیں۔نیوزی لینڈ کے کین ولیمسن دوسرے، ہیری بروک ایک درجہ تنزلی کے بعد تیسرے، بھارتی بلے باز یشسوی جیسوال چوتھی پوزیشن پر براجمان ہیں۔ آسٹریلوی بیٹر اسٹیو اسمتھ پانچویں اور بھارتی بلے باز رشبھ پنت تین درجے ترقی پاتے ہوئے چھٹے نمبر پر آگئے ہیں۔ آسٹریلوی بیٹر عثمان خواجہ ایک درجہ تنزلی کے باعث ساتویں جبکہ ویرات کوہلی بھی ایک درجہ تنزلی کے باعث آٹھویں نمبر پر آگئے ہیں۔سری لنکا کے کمیندو مینڈس ایک درجے ترقی کے بعد 10 ویں جبکہ انگلینڈ کے بین ڈکٹ 3 درجے ترقی کے بعد 11 ویں نمبر پر آگئے ہیں۔","sports"
"782","انگلینڈ کیخلاف فیصلہ کن ٹیسٹ کیلئے قومی ٹیم کا اعلان","https://urdu.samaa.tv/2087323485","پاکستان کرکٹ بورڈ (پی سی بی) نے انگلینڈ کیخلاف فیصلہ کن ٹیسٹ کیلئے قومی ٹیم کا اعلان کردیا۔ پاکستان کی پلیئنگ الیون میں صائم ایوب، عبداللہ شفیق، شان مسعود، کامران غلام، سعود شکیل، محمد رضوان، سلمان آغا شامل ہیں۔ عامرجمال، ساجد خان، نعمان علی، زاہد محمود بھی ٹیم کا حصہ ہوں گے۔ پاکستان اور انگلینڈ کے درمیان تیسرا ٹیسٹ کل سے شروع ہوگا۔ دوسری جانب انگلینڈ بھی نے راولپنڈی ٹیسٹ کے لیے پلیئنگ الیون کا اعلان کر دیا۔ انگلش ٹیم نے راولپنڈی ٹیسٹ کے لیے 2 تبدیلیاں کی ہیں۔ انگلینڈ نے 3 اسپیشلسٹ اسپنرز کے ساتھ میدان میں اترنے کا فیصلہ کیا ہے۔ ریحان احمد، جیک لیچ اور شعیب بشیر بطور اسپیشلسٹ اسپنرز ٹیم میں شامل ہیں۔ زیک کرالی، بین ڈکٹ، اولی پاپ، جو روٹ بھی پلیئنگ الیون کا حصہ ہیں۔ ہیری بروک، کپتان بین اسٹوکس، جمی اسمتھ بھی راولپنڈی ٹیسٹ کھیلیں گے۔ اس کے علاوہ فاسٹ بولر گس ایٹکنسن کی بھی پلیئنگ الیون میں واپسی ہوئی ہے۔ واضح رہے کہ پاکستان اور انگلینڈ کے درمیان تیسرا ٹیسٹ میچ راولپنڈی میں کھیلا جائے گا اور 3 میچز کی یہ سیریز ایک ایک سے برابر ہے۔","sports"
"783","انگلینڈ کا پاکستان کیخلاف تیسرے ٹیسٹ کیلئے فائنل الیون کا اعلان","https://urdu.samaa.tv/2087323442","انگلینڈ نے پاکستان کے خلاف تیسرے ٹیسٹ کیلئے فائنل الیون کا اعلان کر دیا۔ پاکستان اور انگلینڈ کے درمیان تیسرا اور آخری ٹیسٹ 24 اکتوبر سے راولپنڈی میں شروع ہوگا جس کے لئے انگلش ٹیم کی فائنل الیون کا اعلان کر دیا گیا ہے۔ لازمی پڑھیں۔ انگلینڈ کے خلاف تیسرے ٹیسٹ سے قبل قومی ٹیم کو بڑا دھچکا تیسرے ٹیسٹ میں بین سٹوک ٹیم کی قیادت کریں گے جبکہ بن ڈکٹ، زیک کراولے اور اولی پوپ کو بھی ٹیم کا حصہ بنایا گیا ہے۔ جے روٹ، ہیری بروک ،جیمی سمتھ گس اور ایتکنسن بھی تیسرا ٹیسٹ کھیلیں گے جبکہ ریحان احمد، جیک لیچ اور شعیب بشیر بھی فائنل الیون میں شامل ہیں۔ خیال رہے کہ پاکستان اور انگلینڈ کے درمیان 3 میچز پر مشتمل ٹیسٹ سیریز ایک، ایک سے برابر ہے۔","sports"
"784","جیت کے بعد ٹیم کا مورال بلند ، اچھی کرکٹ کھیلیں گے، سعود شکیل","https://urdu.samaa.tv/2087323440","قومی ٹیسٹ ٹیم کے نائب کپتان سعود شکیل کا کہنا ہے کہ جیت کے بعد ٹیم کا مورال بلند ہے، اچھی کرکٹ کھیلیں گے۔ انگلینڈ کے خلاف تیسرے ٹیسٹ سے قبل راولپنڈی میں پریس کانفرنس کرتے ہوئے قومی ٹیم کے نائب کپتان سعود شکیل کا کہنا تھا کہ دوسرے ٹیسٹ میں جیت کے بعد ٹیم کا مورال بلند ہے اور تیسرے ٹیسٹ میں بھی اچھی کرکٹ کھیلیں گے۔ لازمی پڑھیں۔ انگلینڈ کے خلاف تیسرے ٹیسٹ سے قبل قومی ٹیم کو بڑا دھچکا نائب کپتان کا کہنا تھا کہ دونوں سپنرز نعمان علی اور ساجد خان نے کم بیک میچ میں اچھی بولنگ کی۔ سعود شکیل کا کہنا تھا کہ ملتان اور راولپنڈی کے موسم میں کافی فرق ہے، پنڈی کی پچ ہمیشہ سے فاسٹ باؤلر کو سپورٹ کرتی ہے، موسم کی وجہ سے پچ میں فرق ہوتا ہے۔ انہوں نے بتایا کہ فاسٹ باؤلر میر حمزہ مکمل فٹ نہیں ہیں اور انہوں نے دو دن سے پریکٹس نہیں کی ہے۔ دوسری جانب ذرائع کا کہنا ہے کہ میر حمزہ کے مکمل فٹ نہ ہونے کے باعث راولپنڈی ٹیسٹ کےلیے ٹیم میں شمولیت کے امکان کم ہے۔ میر حمزہ کی کمر کے نچلے حصے میں سوزش کی نشاندہی ہوئی ہے جس کے بعد میڈیکل پینل کی جانب سے ان کے ٹیسٹ کروائے گئے ہیں اور حتمی رپورٹس کا انتظار کیا جا رہا ہے۔ یاد رہے کہ پاکستان اور انگلینڈ کے درمیان تیسرا اور آخری ٹیسٹ 24 اکتوبر سے راولپنڈی میں شروع ہوگا۔","sports"
"785","فاسٹ باؤلر میر حمزہ انگلینڈ کیخلاف تیسرے ٹیسٹ سے قبل انجری کا شکار","https://urdu.samaa.tv/2087323435","پاکستان کرکٹ ٹیم کے فاسٹ باؤلر میر حمزہ انگلینڈ کے خلاف تیسرے ٹیسٹ سے قبل انجری کا شکار ہوگئے۔ خیال رہے کہ انگلینڈ کیخلاف تیسرے ٹیسٹ کیلئے قومی ٹیم میں زیادہ تبدیلیاں نہ کرنے کا فیصلہ کیا گیا ہے تاہم ، سلیکشن کمیٹی اور ٹیم مینجمنٹ کی تیسرے میچ سے متعلق میٹنگ ہوئی ہے جس میں ٹیم مینجمنٹ اسپنر کی جگہ ایک فاسٹ بولر شامل کرنے کی خواہاں تھی۔ ذرائع کا کہنا تھا کہ زاہد محمود کی جگہ فاسٹ باؤلر میر حمزہ یا محمد علی کو زیر غور لایا گیا۔ ذرائع کا کہنا ہے کہ میر حمزہ کے مکمل فٹ نہ ہونے کے باعث راولپنڈی ٹیسٹ کےلیے ٹیم میں شمولیت کے امکان کم ہے اور وہ ٹریننگ سیشن میں بھی موجود نہیں۔ میر حمزہ کی کمر کے نچلے حصے میں سوزش کی نشاندہی ہوئی ہے جس کے بعد میڈیکل پینل کی جانب سے ان کے ٹیسٹ کروائے گئے ہیں اور حتمی رپورٹس کا انتظار کیا جا رہا ہے۔ یاد رہے کہ پاکستان اور انگلینڈ کے درمیان تیسرا اور آخری ٹیسٹ 24 اکتوبر سے راولپنڈی میں شروع ہوگا۔","sports"
"786","راولپنڈی ٹیسٹ کےلیے قومی ٹیم میں زیادہ تبدیلیاں نہ کرنے کا فیصلہ","https://urdu.samaa.tv/2087323423","انگلینڈ کیخلاف تیسرے ٹیسٹ کیلئے قومی ٹیم میں زیادہ تبدیلیاں نہ کرنے کا فیصلہ کرلیا گیا۔ ذرائع کے مطابق سلیکشن کمیٹی اور ٹیم مینجمنٹ کی تیسرے میچ سے متعلق میٹنگ ہوئی، ٹیم مینجمنٹ اسپنر کی جگہ ایک فاسٹ بولر شامل کرنے کی خواہاں ہے، زاہد محمود کی جگہ فاسٹ بولر میر حمزہ یا محمد علی کو زیر غور لایا گیا۔ ذرائع کا کہنا ہے کہ میر حمزہ کے مکمل فٹ نہ ہونے کے باعث راولپنڈی ٹیسٹ کےلیے ٹیم میں شمولیت کے امکان کم ہے، ٹریننگ سیشن میں بھی موجود نہیں۔ انگلینڈ تیسرا ٹیسٹ 24 اکتوبر سے راولپنڈی میں شروع ہوگا، پاکستان کرکٹ بورڈ (پی سی بی) نے پاکستان اور انگلینڈ کے مابین راولپنڈی میں ہونے والے سیریز کے آخری ٹیسٹ میچ کے پہلے دن یعنی 24 اکتوبر کو شائقین کے لیے فری انٹری کا اعلان کردیا ہے۔ واضح رہے کہ پاکستان اور انگلینڈ کے مابین 3 ٹیسٹ میچوں کی سیریز 1-1 سے برابر ہے۔ ٹیسٹ سیریز کے اب تک ہونے والے دونوں میچ ملتان میں کھیلے گئے تھے۔","sports"
"787","آئی سی سی بورڈ میٹنگ میں شرکت  کیلئے محسن نقوی دبئی روانہ","https://urdu.samaa.tv/2087323368","آئی سی سی بورڈ میٹنگ میں شرکت کیلئےچئیرمین پی سی بی محسن نقوی دبئی روانہ ہوگئے۔ چئیرمین پی سی بی آئی سی سی بورڈمیٹنگ میں شرکت کریں گے،محسن نقوی آئی سی سی میٹنگ میں چیمپئنزٹرافی پرتفصیلی گفتگوکریں گے، چئیرمین پی سی بی چیمپئنزٹرافی اسٹیڈیم اپگریڈیشن پربریفنگ بھی دیں گے۔ اس سےقبل محسن نقوی نےعلی الصبح قذافی سٹیڈیم کا تفصیلی دورہ کیا، انہوں نے تعمیراتی کاموں پر پیشرفت کاجائزہ لیا،انکلوژرز کی اپ گریڈیشن کےکام کامعائنہ کیا، فلورز اورسٹیل فکسنگ ورک پر پیشرفت کامشاہدہ کیا۔ چئیرمین پی سی بی محسن نقوی نےپراجیکٹ پرکام کی رفتارتیزکرنےکی ہدایت کی،اس موقع پرکام کے بہترین معیارکو ہرصورت یقینی بنایا جائے،چیمپئنز ٹرافی ٹورنامنٹ سے قبل قذافی سٹیڈیم اپ گریڈیشن پراجیکٹ کی تکمیل کے تمام وسائل بروئے کار لائے جائیں۔  ","sports"
"788","سلیکشن کمیٹی نے قومی وائٹ بال اسکواڈ فائنل کرلیا","https://urdu.samaa.tv/2087323354","پاکستان کرکٹ ٹیم کی سلیکشن کمیٹی نے قومی وائٹ بال اسکواڈ فائنل کرلیا۔ ذرائع کے مطابق قومی وائٹ بال اسکواڈ میں متعدد نئے چہروں کو آزمائے جانے کا امکان ہے اور نوجوان ڈومیسٹک پرفارمرز کو موقع دیا جائے گا۔ عمر بن یوسف،عرفان خان نیازی، کامران غلام ، سفیان مقیم اور محمد حسنین کی ٹیم میں شمولیت کا امکان ہے جبکہ سعود شکیل ،شاداب خان اور افتخار احمد کو ڈراپ کیا جاسکتا ہے۔ ذرائع نے بتایا کہ ہیڈ کوچ گیری کرسٹن نے سعود شکیل کو وائٹ بال پلان کا حصہ بنانے سے انکار کیا ہے تاہم، انہیں اس بارے ابھی آگاہ نہیں کیا گیا ہے۔ شاداب خان اور افتخار احمد کو ناقص پرفارمنس پر باہر کرنے کا فیصلہ کیا گیا جبکہ بابر اعظم اور شاہین شاہ آفریدی کی شمولیت متوقع ہے۔ بابر اعظم اور شاہین شاہ آفریدی کو انگلینڈ کے خلاف ٹیسٹ سیریز سے آرام دے دیا گیا تھا۔ ذرائع کا مزید کہنا تھا کہ قومی وائٹ بال اسکواڈ کا اعلان آج متوقع ہے۔","sports"
"789","نیوزی لینڈ نے پہلی مرتبہ ویمنز ٹی 20 ورلڈ کپ جیت لیا","https://urdu.samaa.tv/2087323341","نیوزی لینڈ کرکٹ ٹیم نے پہلی مرتبہ انٹرنیشنل کرکٹ کونسل ( آئی سی سی ) ویمنز ٹی 20 ورلڈ کپ جیت لیا۔ اتوار کو دبئی میں کھیلے گئے ٹی 20 ورلڈکپ کے فائنل میں نیوزی لینڈ اور جنوبی افریقا کی ٹیمیں مدمقابل تھیں جہاں کیویز نے پہلے بیٹنگ کرتے ہوئے مقررہ 20 اوورز میں 5 وکٹوں کے نقصان پر 158 رنز بنائے۔ کیویز ٹیم کی جانب سے سوزی بیٹس نے 32 اور ایمیلیا کیر نے 43 رنز کی اننگز کھیلیں جبکہ بروک ہیلی ڈے نے 38 رنزبنائے۔ جنوبی افریقا کی جانب سے نون کولولے کے نے 2 کھلاڑیوں کو پویلین کی راہ دکھائی۔ جواب میں افریقی ٹیم مقررہ 20 اوورز میں 9 وکٹوں کے نقصان پر 126 رنز بناسکی اور نیوزی لینڈ نے 32 رنز کی فتح کے ساتھ ٹی 20 ورلڈ کپ کا ٹائٹل اپنے نام کرلیا۔ افریقی ٹیم کی جانب سے کپتان لاورا 33 رنز کے ساتھ نمایاں اسکورر رہیں۔ فاتح ٹیم کی کھلاڑی ایمیلیا کیر کو فائنل اور ٹورنامنٹ کی بہترین کھلاڑی قرار دیا گیا۔","sports"
"790","محمد رضوان کو وائٹ بال ٹیم کا کپتان بنائے جانے کا امکان، اعلان جلد متوقع","https://urdu.samaa.tv/2087323336","قومی وکٹ کیپر بیٹر محمد رضوان کو وائٹ بال ٹیم کا کپتان بنائے جانے کا امکان ہے۔   ذرائع کے مطابق قومی وائٹ بال ٹیم کے کپتان کا نام فائنل ہوگیا ہے اور وکٹ کیپر بیٹر محمد رضوان کو کپتان بنائے جانے کا امکان ہے۔ پاکستان کرکٹ بورڈ ( پی سی بی ) اور محمد رضوان کے درمیان معاملات طے پاگئے ہیں جو کچھ شرائط کی وجہ سے تاخیر کا باعث بنے۔ محمد رضوان نے بورڈ کے سامنے چند شرائط رکھیں تھیں جن کے مطابق وہ اپنی پلینگ الیون خود فائنل کرنا چاہتے تھے۔ محمد رضوان کی شرائط پی سی بی نے ماننے سے انکار کیا تھا جس پر انہوں نے بھی کپتانی لینے سے انکار کر دیا تھا۔ رضوان کے انکار کے بعد پی سی بی نے وائٹ بال کے لئے سلمان علی آغا کے نام پر غور شروع کردیا تھا لیکن نئی سلیکشن کمیٹی کے آنے کے بعد محمد رضوان نے کپتان بننے کی حامی بھر لی تھی۔ ذرائع نے مزید بتایا کہ قومی اسکواڈ اور نئے کپتان کا اعلان ایک دو روز میں متوقع ہے۔","sports"
"791","’ سمجھتا ہوں بابر کو مشکل وقت میں چانس دینا چاہیے تھا ‘، فخر کا پی سی بی کو جواب","https://urdu.samaa.tv/2087323329","قومی کرکٹ ٹیم کے بیٹر فخر زمان کا کہنا ہے کہ سمجھتا ہوں بابر اعظم کو مشکل وقت میں چانس دینا چاہیے تھا۔ پاکستان کرکٹ ٹیم کے مایہ ناز بیٹر فخر زمان نے سابق کپتان بابر اعظم کے حق میں بیان دینے کے معاملے پر پاکستان کرکٹ بورڈ ( پی سی بی ) کی جانب سے بھیجے گئے شوکاز نوٹس کا جواب جمع کرادیا ہے۔ پی سی بی کو جمع کرائے گئے جواب میں فخر زمان کا کہنا تھا کہ بابر اعظم میرے دوست اور ساتھی کھلاڑی ہیں،  پی سی بی کے ماتحت ہوں اور فیصلوں کو قبول کرنا فرض ہے۔ فخر زمان کا کہنا تھا کہ بابر اعظم کی حمایت کا مقصد پی سی بی یا کسی دوسرے فرد کو طعنہ دینا نہیں تھا۔ ان کا کہنا تھا کہ سینٹرل کنٹریکٹ میں ہوں، تنخواہ لیتا ہوں، بابراعظم کی کرکٹ پر بات کی، میں سمجھتا ہوں بابراعظم کو مشکل وقت میں چانس دینا چاہیے تھا ان کا مزید کہنا تھا کہ سوشل میڈیا پر لکھنے کا مقصد پی سی بی سے ناراضگی مول لینا نہیں بلکہ اظہار خیال تھا، پی سی بی ہمارا ادارہ ہے ہم اس کی عزت کرتے ہیں اور کرتے رہیں گے۔ یاد رہے کہ بابر اعظم کو انگلینڈ کے خلاف ہوم ٹیسٹ سیریز کے آخری دو میچز سے ڈراپ کرنے کا فیصلہ ہوا تھا جس پر فخرزمان کی جانب سے سوشل میڈیا پر ردعمل جاری کیا گیا تھا۔ پی سی بی کی جانب سے فخر زمان کے ردعمل پر انہیں شوکاز نوٹس بھیج دیا گیا تھا۔","sports"
"792","نیوزی لینڈ نے بھارتی سرزمین پر36 سال بعد ٹیسٹ میچ جیت لیا","https://urdu.samaa.tv/2087323314","نیوزی لینڈ نے بھارت کو پہلے ٹیسٹ میچ میں شکست دے کر بھارتی سرزمین پر 36سال بعد پہلا ٹیسٹ میچ جیت لیا۔ بنگلورو میں کھیلے گئے ٹیسٹ میچ میں پہلے دن کا کھیل بارش کی وجہ سے ضائع ہونے کے بعد میچ کے دوسرے دن بھارت نے ٹاس جیت کر بیٹنگ کا فیصلہ کیا جو تباہ کن ثابت ہوا اور بھارتی ٹیم صرف 46 رنز پر ڈھیر ہو گئی۔ جواب میں نیوزی لینڈ نے ڈیون کونوے کے 91 اور رچن رویندرا کے 134 رنز کے ساتھ ساتھ ٹم ساؤدھی کے 65 رنز کی بدولت 402 رنز بنا کر پہلی اننگز میں 356 رنز کی بھاری برتری حاصل کی۔ بڑے خسارے میں جانے کے بعد بھارت کے بلے بازوں نے دوسری اننگز میں مثبت اور جارحانہ سوچ کے ساتھ بیٹنگ کی۔ کپتان روہت شرما کی نصف سنچری سے تقویت پاتے ہوئے اوپنرز نے ٹیم کو 72 رنز کا آغاز فراہم کیا جس کے بعد ویرات کوہلی اور سرفراز خان نے تیسری وکٹ کے لیے136 رنز جوڑ کر بھارت کی میچ میں واپسی کی امیدیں روشن کردیں۔ میچ کے چوتھے دن سرفراز خان اور ریشابھ پنٹ نے 179 رنز کی شراکت قائم کر کے خسارے کا خاتمہ کرتے ہوئے اپنی ٹیم کی پوزیشن کردیا، سرفراز نے 150 رنز کی اننگز کھیلی البتہ پنٹ بدقسمت رہے اور 99 کے اسکور پر او روک کی گیند پر بولڈ ہو گئے۔ بھارت کی ٹیم دوسری اننگز میں 462 رنز بنا کر آؤٹ ہو گئی اور یوں نیوزی لینڈ کو فتح کے لیے 107 رنز کا ہدف دیا۔ نیوزی لینڈ نے دوسری اننگز میں کھاتا کھلنے سے قبل ہی ٹام لیتھم کی وکٹ سے محروم ہونے کے باوجود نیوزی لینڈ نے پراعتماد انداز میں بیٹنگ کی۔ کیویز نے میچ میں 8 وکٹوں سے فتح حاصل کر لی جو ان کی 36سال بعد بھارت کے خلاف ان کی سرزمین پر ٹیسٹ کرکٹ میں پہلی فتح ہے۔","sports"
"793","کل سے شروع ہونے والا فرسٹ کلاس ٹورنامنٹ قائداعظم ٹرافی ملتوی","https://urdu.samaa.tv/2087323290","پاکستان کرکٹ بورڈ ( پی سی بی ) کی جانب سے قائداعظم ٹرافی ملتوی کر دی گئی۔ پی سی بی کی جانب سے کل سے شروع ہونے والا فرسٹ کلاس ٹورنامنٹ قائداعظم ٹرافی کو ملتوی کر دیا گیا ہے۔ خیال رہے کہ پی سی بی نے قائداعظم ٹرافی کو 20 اکتوبر سے شروع کرنے کا اعلان کیا تھا۔ رپورٹ کے مطابق پاکستان کے اہم فرسٹ کلاس ٹورنامنٹ کے سیزن کی تفصیلات تاحال طے نہ ہوسکیں جس کے بعد ایونٹ کو ملتوی کیا گیا ہے۔ قائداعظم ٹرافی کی نئی تاریخیں ڈومیسٹک ڈپارٹمنٹ طےکرے گا۔ ڈومیسٹک ڈیپارٹمنٹ متعدد معاملات پرچیئرمین پی سی بی محسن نقوی کی منظوری کا منتظر ہے۔","sports"
"794","ایمرجنگ ایشیاء کپ، بھارت نے پاکستان کو شکست دے دی","https://urdu.samaa.tv/2087323289","بھارتی اے ٹیم نے ایمرجنگ ایشیا کپ ٹورنامنٹ کے میچ میں پاکستان کو 7 رنز سے شکست دے دی ۔ پاکستان شاہینز اور بھارتی اے کرکٹ ٹیمیں ایمرجنگ ایشیا کپ ٹورنامنٹ کے چوتھے میچ میں مدمقابل تھیں جہاں بھارتی ٹیم نے پہلے بیٹنگ کرتے ہوئے مقررہ اوورز میں 8 وکٹوں کے نقصان پر 183 رنز بنائے۔ بھارتی کپتان تلک ورما 44 رنز کے ساتھ نمایاں بیٹر رہے جبکہ ابھیشیک شرما نے 35 رنز کی اننگ کھیلی۔ شاہینز کی جانب سے سفیان مقیم نے 2 جبکہ محمد عمران اور زمان خان نے ایک ، ایک وکٹ حاصل کی۔ جواب میں پاکستانی ٹیم مقررہ 20 اوورز میں 7 وکٹوں کے نقصان پر 176 رنز بناسکی اور بھارت نے 7 رنز سے کامیابی سمیٹ لی۔ گرین شرٹس کی جانب سے عرفات منہاس 41 رنز کی اننگ کھیل کر نمایاں بیٹر ہے جبکہ یاسر  خان نے 33 اور قاسم اکرم نے 27 رنز کی اننگ کھیلی۔ ","sports"
"795","چیمپئنز ٹرافی، پاکستان نے بھارت کو نہایت زبردست تجویز دیدی","https://urdu.samaa.tv/2087323276","پاکستان میں چیمپئنز ٹرافی کے سلسلے میں تیاریاں عروج پر ہیں اور پاک بھارت میچ کیلئے براڈ کاسٹرز نے بھارتی کرکٹ بورڈ سے رابطہ بھی کر لیاہے جبکہ اس حوالے سے تجاویز دینے کا سلسلہ بھی شروع ہو گیاہے ۔ ذرائع کے مطابق براڈ کاسٹرز نے بھارتی بورڈ سے رابطہ کرتے ہوئے تجویز دی کہ بھارت کے تینوں میچز لاہور میں رکھنے کی بجائے ایک میچ راولپنڈی میں رکھ دیا جائے تو بہتر ہوگا۔ بھارتی میڈیا کا کہناہے کہ بھارتی کرکٹ بورڈ نے براڈکاسٹرز کی تجویز کے حوالے سے پی سی بی سے رابطہ کیا پی سی بی نے جواب دیا کہ ہم چاہتے ہیں کہ بھارت کو کو ہر طریقے سے سہولیات اور آرام مہیا کیا جاسکے، بھارتی ٹیم کی سہولت اور ویزہ پالیسی کو مدنظر رکھ کر ایک ہی جگہ تین میچز کروانے کا فیصلہ کیا تھاْ پی سی بی کا کہناتھا کہ بھارتی ٹیم اور شائقین اگر ایک ہی جگہ موجود ہونگے تو زیادہ بہتر ہوگا نہیں تو راولپنڈی جانا چاہتے وہاں بھی بہترین سہولیات دینگے، دوسرے سے تیسرے میچ میں دس دن کا گیپ ہے اگر بھارتی ٹیم چاہے تو میچ کھیل کر ٹریننگ کے لئے چندی گڑھ یا دہلی جاسکتی ہے میچ والے دن یا پہلے پاکستان آجائے، پاکستان کرکٹ بورڈ بھارتی ٹیم کا بہت خیال رکھے گا لاہور ہو یا راولپنڈی آپ جہاں مطمئن ہیں وہاں آسائش دی جائے گی۔ پی سی بی کا بی سی سی آئی سے مکالمہ ہوا کہ چندی گڑھ یا دہلی کی تجویز دینے کا مطلب سکیورٹی مسائل نہیں ہیں، دہلی یا چندی گڑھ میں بھارتی ٹیم پریکٹس کے لئے جانا چاہتی تو یہ تجویز انکے آرام کے لئے دی ہے۔","sports"
"796","انڈونیشیا میں منعقد ہونے والے ٹورنامنٹ میں پاکستان کی بڑی کامیابی","https://urdu.samaa.tv/2087323265","6 ویں ایشین اوپن (کیوروگی) تائیکوانڈو چیمپئن شپ انڈونیشیا میں پاکستان کو بڑی کامیابی ملی ہے۔ ایشین اوپن تائیکوانڈو چیمپئن شپ میں پاکستان کی ٹیم نے 12کھلاڑیوں کے ساتھ شاندار کارکردگی کا مظاہرہ کیا،پاکستان کی ٹیم نے 21ممالک کے مابین پہلی پوزیشن حاصل کی۔ پاکستان ٹیم کےابوبکر نے بھارت کےچیمپئن امن کمار کو شکست دے کر گولڈ میڈل اپنے نام کیا،پاکستان کی ٹیم 12 کھلاڑیوں پر مشتمل تھی جس میں 3 خواتین اور 9 مرد شامل تھے۔ پاکستان کے 12 میں سی 8 کھلاڑیوں نے تمغے جیتے جن میں 3 سونے، 3 چاندی اور 2 کانسی کے تمغے شامل ہیں،ٹورنامنٹ میں پاکستان کو بہترین ٹیم کا اعزاز بھی حاصل ہوا،ٹورنامنٹ میں پاکستانی خواتین نے بھی شاندار کامیابیاں حاصل کیں۔ پاکستانی ٹیم نے اس ایونٹ میں 3 سونے، 3 چاندی اور 2 کانسی کے تمغے حاصل کیے،پاکستان کی عوام کو انڈونیشیا میں شاندار کامیابی حاصل کرکے دنیا بھر میں پاکستان کا نام روشن کرنے والے کھلاڑیوں پر فخر ہے۔","sports"
"797","کمانڈر بلوچستان کور کیساتھ  بین الاقوامی باکسنگ چیمپئن محمد وسیم کی ملاقات","https://urdu.samaa.tv/2087323261","کمانڈر بلوچستان کور نے بین الاقوامی سوپر فلائی ویٹ باکسنگ چیمپئن محمد وسیم سے ملاقات کی ہے۔ کمانڈر بلوچستان کور نےمحمد وسیم کو حالیہ کامیابی پر مبارکباد پیش کی اور ان کی کارکردگی کو سراہا،کمانڈر بلوچستان کور نے کہا کہ محمد وسیم نے اپنی محنت اور لگن سے نہ صرف پاکستان کا نام بین الاقوامی سطح پر روشن کیا ہے بلکہ نوجوان نسل کے لیے ایک مثبت مثال قائم کی ہے۔ کمانڈر نےکہا محمد وسیم کی کامیابی اس بات کا ثبوت ہے کہ بلوچستان کے نوجوان عالمی سطح پر اپنا مقام بنانے کے لیے پرعزم ہیں۔ کمانڈر بلوچستان کور نے محمد وسیم کو بطور انعام کیش پرائز بھی دیا،محمد وسیم نے اپنی کامیابی کو قوم کے نام کرتے ہوئے پاک فوج کی حوصلہ افزائی اور سپورٹ پر شکریہ ادا کیا۔","sports"
"798","پاکستان نے انگلینڈ کیخلاف میچ میں ٹیسٹ کرکٹ کا بڑا ریکارڈ بنا ڈالا","https://urdu.samaa.tv/2087323214","قومی کرکٹ ٹیم کے سپنرز نعمان علی اور ساجد خان نے 52 سال بعد ٹیسٹ کرکٹ کا ریکارڈ برابر کردیا۔ انگلینڈ کی تمام 20 وکٹیں پاکستان کے ان ہی 2 سپنرز نے حاصل کیں اور یہ ٹیسٹ کرکٹ کی تاریخ میں ساتواں موقع ہے جب 20 کھلاڑیوں کو 2 بولرز نے آؤٹ کیا۔نعمان علی نے انگلینڈ کے خلاف دوسرے ٹیسٹ میں 11 اور ساجد خان نے 9 وکٹیں حاصل کیں۔ پاکستان کی جانب سے دو بولرز کا تمام 20 وکٹیں لینے کا یہ دوسرا واقعہ ہے، ملتان ٹیسٹ سے قبل دو بولرز کا ٹیسٹ میں تمام 20 وکٹیں لینے کا کارنامہ 52 سال قبل ہوا تھا۔ پاکستان نے 1956 کے کراچی ٹیسٹ میں آسٹریلیا کو 9 وکٹ سے ہرایا تھا، اس میچ میں فضل محمود اور خان محمد نے مشترکہ طور پر 20 کھلاڑی آؤٹ کیے جب کہ فضل محمود نے میچ میں 13 اور خان محمد نے 7 وکٹیں حاصل کی تھیں۔ پاکستان کے سپنرز نے صرف تیسری مرتبہ ایک میچ کی تمام 20 وکٹیں لی ہیں،اس سے قبل 1987 میں انگلینڈ کے خلاف توصیف احمد، عبدالقادر اور اقبال قاسم نے تمام 20 کھلاڑی آوٹ کیے تھے۔ انگلینڈ اور آسٹریلیا 2،2 بار جب کہ جنوبی افریقا اور پاکستان ایک ایک بار یہ کارنامہ انجام دے چکے ہیں۔آخر بار 1972 میں آسٹریلیا کے ڈینس للی اور باب میسی نے انگلینڈ کے 20 کھلاڑی آؤٹ کیے تھے۔ واضح رہے کہ انگلینڈ نے پاکستان کو رواں سیریز کا پہلا ٹیسٹ اننگز اور 47 رنز سے ہرایا تھا جب کہ آج پاکستان کو انگلینڈ سے 152 رنز سے کامیابی ملی ہے۔","sports"
"799","باجوڑ اور سوات میں نوجوانوں کے لئے خصوصی طور پر کرکٹ ٹورنامنٹ کا انعقاد","https://urdu.samaa.tv/2087323207","باجوڑ اور سوات میں کرکٹ لیگ کا انعقاد کیا گیا۔ جس میں ضلع بھر سے مختلف ٹیموں نے حصہ لیا۔ دونوں اضلاع میں کرکٹ ٹورنامنٹ کو دیکھنے کے لئے بڑی تعداد میں نوجوانوں نے شرکت کی۔کرکٹ لیگ اور ٹورنامنٹ کی شاندار اختتامی تقریبات میں مہمانان خصوصی نے اچھی کارکردگی دکھانے والے کھلاڑیوں اور ٹیموں میں میڈلز اور ٹرافیاں تقسیم کیں۔ کرکٹ میچز کے انعقاد پر نوجوانوں نے بھرپور خوشی کا اظہار کرتے ہوئے کہا کہ اس طرح کے ٹورنامنٹ کا انعقاد جاری رکھا جائے۔ ","sports"
"800","بالی ووڈ اداکارہ ملیکا شراوت نے سنگل ہونے کی تصدیق  کردی","https://urdu.samaa.tv/2087325314","بالی ووڈ اداکارہ ملیکا شراوت نے سنگل ہونے کی تصدیق کردی۔ اپنے ایک انٹرویو میں ملیکا نے تصدیق کرتے ہوئے بتایا یہ سچ ہے کہ میں سنگل ہوں، مکمل اعتماد کے ساتھ اپنی تنہائی کو قبول کرتی ہوں،میں شادی کے لیے نہیں ہوں لیکن میں شادی کے خلاف بھی نہیں ہوں۔ شادی کے سوال پر ملیکا شراوت کا کہنا تھا کہ’ میں شادی کے لیے نہیں ہوں لیکن میں شادی کے خلاف بھی نہیں ہوں، اہم یہ ہے دو لوگ کیا چاہتے ہیں‘۔ فرانسیسی بزنس مین سائرل آکزین فینس بریک اپ کی خبر پر انہوں نے کہا کہ اس دور میں قابل اعتماد شخص ملنا بہت مشکل ہے،میں اس بارے کوئی بات نہیں کرنا چاہتی۔   ","entertainment"
"801","اے آر رحمان کی سابقہ اہلیہ سائرہ بانو نے علیحدگی کے بعد خاموشی توڑ دی","https://urdu.samaa.tv/2087325200","آسکر  ایوارڈ  یافتہ بھارتی موسیقار  اے آر  رحمان کی سابقہ اہلیہ سائرہ بانو  نے شوہر سے علیحدگی کے حوالے سے خاموشی توڑ دی ہے۔ بھارتی میڈیا کے مطابق سائرہ بانو نے ایک آڈیو میں بیان میں اپنا تعارف سائرہ رحمان کے نام سے کراتے ہوئےکہا کہ میں اس وقت ممبئی میں ہوں۔ میں گزشتہ چند ماہ سے جسمانی طور پر ٹھیک نہیں، اس لیے میں نے اے آر سے 'تھوڑا وقفہ لینے کا فیصلہ کیا'۔ سائرہ بانو نے یوٹیوبرز  اور تامل میڈیا سے درخواست کی کہ اے آر رحمان کے بارے میں کچھ بھی غلط بات نہ کہیں، وہ ایک انمول شخص اور دنیا کے سب سے بہترین انسان ہیں۔ سائرہ بانو کا کہنا تھا کہ مجھے صحت کے مسائل کی وجہ سے چنئی چھوڑنا پڑا، میں ممبئی میں اپنا علاج کرانے آئی ہوں اور یہ اے آر کے مصروف شیڈول کے ساتھ چنئی میں ممکن نہیں تھا، میں کسی کو پریشان نہیں کرنا چاہتی تھی، نہ اپنے بچوں کو اور نہ ہی انہیں۔ سائرہ بانو نے اے آر رحمان کی مزید تعریف کرتے ہوئے کہا کہ وہ ایک شاندار انسان ہیں۔ اور میں صرف یہی درخواست کرتی ہوں کہ انہیں ویسے ہی رہنے دیں جیسے وہ ہیں، میں ان پر اپنی جان سے زیادہ بھروسہ اور پیار کرتی ہوں اور وہ بھی مجھ سے اتنی ہی محبت کرتے ہیں۔ اس لیے آپ سب سے گزارش ہے کہ ان کے خلاف تمام جھوٹے الزامات بند کریں، ہمیں اکیلا چھوڑ دیں اور سکون میں رہنے دیں۔ ابھی 'ہم نے کچھ بھی باضابطہ طور پر اعلان نہیں کیا'۔ سائرہ بانو کا مزید کہنا تھا کہ میں جلد ہی چنئی واپس آؤں گی، لیکن پہلے مجھے اپنا علاج مکمل کرنا ہے، آپ سے درخواست کرتی ہوں کہ ان کا نام خراب کرنا بند کریں، وہ ایک انمول شخصیت ہیں۔اپنے بیان میں سائرہ بانو نے اپنی بیماری سے متعلق کچھ نہیں بتایا۔ خیال رہےکہ گزشتہ دنوں سائرہ بانو نے شادی کے 29 سال بعد شوہر سے علیحدگی کا اعلان کیا تھا۔سائرہ بانو کی وکیل وندنا شاہ کی جانب سے اے آر رحمان اور سائرہ کی علیحدگی کے حوالے سے ایک بیان جاری کیا گیا۔ بیان میں کہا گیا کہ کئی سالوں کی شادی کے بعد سائرہ نے اپنے شوہر اے آر رحمان سے علیحدگی کا مشکل فیصلہ کیا ہے۔ یہ فیصلہ ان کے تعلقات میں پیچیدگی کے باعث کیا گیا ہے۔ بیان میں کہا گیا کہ ایک دوسرے کے لیے گہری محبت کے باوجودجوڑے نے محسوس کیا کہ تلخی اور مشکلات کے باعث ان کے درمیان ایک ایسا فاصلہ پیدا ہو گیا ہے جسے اس وقت دونوں فریق ختم کرنے سے قاصر ہیں۔سائرہ نے مداحوں سے درخواست کی کہ وہ اس مشکل وقت میں ان کی پرائیویسی اور جذبات کا احترام کریں۔ بعد ازاں اے آر رحمان نے بھی ایکس اکاؤنٹ سے پیغام جاری کیا جس میں لکھا تھا ہم نے شادی کے 30 برس تک پہنچنے کی امید کی تھی لیکن دنیا میں ہر چیز کا اختتام ہے جو کسی نے نہیں دیکھا، ٹوٹے ہوئے دلوں کے بوجھ سے خدا کا تخت بھی کانپ سکتا ہے۔ بھارتی میڈیا کے مطابق اے آر رحمان نے 12 مارچ 1995 کو سائرہ بانو سے شادی کی تھی، جوڑے کے تین بچے ہیں۔ اے آر رحمان اور سائرہ کی ارینج میرج ہوئی تھی، موسیقار نے ایک انٹرویو میں انکشاف کیا تھا کہ ان کی والدہ نے سائرہ سے شادی کرائی تھی۔","entertainment"
"802","نرگس کے شوہر ماجد بشیر نے اداکارہ کے میڈیکل کو بوگس قرار دیدیا","https://urdu.samaa.tv/2087324947","اداکارہ نرگس پر مبینہ تشدد کے مقدمے میں اداکارہ کے شوہر ماجد بشیر نے میڈیکل چیلنج کر دیا۔ اداکارہ نرگس پرمبینہ تشدد کےمقدے میں اہم پیشرفت سامنے آئی ہے،جہاں  اداکارہ کے شوہر ماجد بشیر نے میڈیکل کو چیلنج کردیا ہے،لاہور کی کینٹ کچہری نے میڈیکل بورڈ بنانے کا حکم دے دیا۔ عدالت نےکہا ہےکہ میڈیکل بورڈ مدعیہ نرگس کے زخموں کا جائزہ لے،درخواست گزار نے نرگس کےمیڈیکل کو بوگس قرار دیا ہے،کینٹ کچہری نےکہا کہ خاتون کے وکیل کے مطابق میڈیکل قانون اور رولز کے مطابق ہوا ہے۔ واضح رہےکہ کچھ روز قبل لاہور کے علاقے ڈیفنس میں اداکارہ نرگس کو ان کے شوہر انسپکٹر ماجد بشیر نے مبینہ طور پر تشدد کا نشانہ بنایا تھا۔","entertainment"
"803","اہلیہ سے علیحدگی کے بعد موسیقار اے آر رحمان کا جذباتی ردعمل","https://urdu.samaa.tv/2087324935","بھارت کے معروف موسیقار اے آر رحمان کی اہلیہ سائرہ بانو نےشادی کے 29 سال بعد 19 نومبر کو شوہر سےعلیحدگی کا اعلان کیا جس کے بعد اب گلوکار کی جانب سے ردعمل سامنے آیا ہے۔ اے آر رحمان کےایکس اکاؤنٹ سےپیغام جاری کیا گیاجس میں لکھا تھا 'ہم نےشادی کے 30 برس تک پہنچنے کی امید کی تھی لیکن دنیا میں ہرچیزکا اختتام ہےجو کسی نےنہیں دیکھا،ٹوٹے ہوئے دلوں کے بوجھ سے خدا کا تخت بھی کانپ سکتا ہے'،'اس مشکل وقت سے گزرنے کی کوشش کررہے ہیں،بکھرے ہوئے ٹکڑے واپس جڑ نہیں سکتے،ہم اپنے دوست احباب کا شکریہ اداکرتےہیں جنہوں نے نیک خواہشات کا اظہار اور ہم سے ہمدردی کی اور ہماری پرائیویسی کا خیال رکھا'  خیال رہےکہ میوزک ڈائریکٹر’اے آر رحمان‘کی اہلیہ سائرہ بانو نےاپنے شوہرسےعلیحدگی کا اعلان کیا تھا، منگل کی رات انہوں نےپریس کو ایک بیان جاری کیا،جس میں اس بات کی تصدیق کی کہ وہ شادی کے 29 برسوں بعد اپنے شوہر سے الگ ہو رہی ہیں۔ واضح رہے کہ اے آر رحمان نے 12 مارچ 1995 کو سائرہ بانو سے شادی کی تھی اور جوڑے کے تین بچے ہیں۔   ","entertainment"
"804","شادی کے 29 سال بعد اے آر رحمان اور اہلیہ کی طلاق ہو گئی","https://urdu.samaa.tv/2087324927","بھارت کے معروف گلوکار اور میوزک ڈائریکٹر ’اے آر رحمان ‘کی اہلیہ سائرہ بانو نے اپنے شوہر سے علیحدگی کا اعلان کر دیا،  منگل کی رات انہوں نے پریس کو ایک بیان جاری کیا، جس میں اس بات کی تصدیق کی کہ وہ شادی کے 29 برسوں بعد موسیقار سے الگ ہو رہی ہیں۔ بھارتی میڈیا کو ان کے وکیل کی جانب سے ایک بیان جاری کیا گیا جس میں کہا گیا کہ 'شادی کے کئی برسوں کے بعد مسز سائرہ نے اپنے شوہر مسٹر اے آر رحمان سے علیحدگی کا مشکل فیصلہ کیا ہے، یہ فیصلہ ان کے تعلقات میں اہم جذباتی تناؤ کے بعد آیا ہے'۔ بیان میں کہا گیا کہ ایک دوسرے سے گہری محبت کے باوجود جوڑے نے محسوس کیا ہے کہ تناؤ اور مشکلات نے ان کے درمیان ایک ناقابل تسخیر خلیج پیدا کر دی ہے۔ بیان میں مزید کہا گیا کہ 'مسز سائرہ نے زور دے کر کہا کہ انہوں نے یہ فیصلہ درد اور تکلیف سے کیا ہے اور انہوں نے زندگی کے اس مشکل وقت سے گزرتے ہوئے اس دوران عوام سے رازداری اور سمجھ بوجھ کی درخواست کی ہے'۔ خیال رہے کہ اے آر رحمان نے 1995 میں سائرہ سے ارینج میرج کی تھی، سمی گریوال کے ساتھ ایک انٹرویو میں اے آر رحمان نے انکشاف کیا تھا کہ ان کی والدہ نے سائرہ سے ان کی شادی طے کی تھی اور بتایا کہ میرے پاس جا کر اپنے لیے دلہن تلاش کرنے کا وقت نہیں تھا اس لیے ارینج میرج کا انتخاب کیا۔ موسیقار نے کہا تھا کہ 'سچ کہوں تو میرے پاس وقت نہیں تھا کہ میں جا کر دلہن تلاش کروں، میں بمبئی میں یہ تمام فلمیں اور رنگیلا کر رہا تھا اس لیے میں اس میں بہت مصروف تھا لیکن میں جانتا تھا کہ یہ میرے لیے شادی کرنے کا صحیح وقت ہے، اس وقت میں 29 سال کا تھا اور میں نے اپنی ماں کو کہا کہ میرے لیے دلہن تلاش کریں'۔ رحمان نے مزید کہا کہ انہوں نے اپنی والدہ سے کہا تھا کہ وہ ایک سادہ لڑکی تلاش کریں جو مجھے زیادہ پریشانی نہیں دے تاکہ میں اپنی موسیقی جاری رکھ سکوں اور امید کرتا ہوں کہ وہ مجھے متاثر کرے گی۔ خیال رہے کہ اس جوڑے کے تین بچے ہیں جن میں دو بیٹیاں، خدیجہ اور رحیمہ اور ایک بیٹا امین رحمان شامل ہے۔ اے آر رحمان کی بیٹی خدیجہ رحمان کی شادی 2022 میں ہوئی تھی ، میوزک کمپوزر نے شادی کی تقریب سے ایک خاندانی تصویر شیئر کی تھی جس میں دولہا اور دلہن کے بیٹھنے کی جگہ کے قریب ان کی مرحوم والدہ کی تصویر بھی آویزاں تھی۔","entertainment"
"805","نرگس نے اداکارہ عابدہ عثمانی کے الزامات پر فتویٰ حاصل کر لیا","https://urdu.samaa.tv/2087324865","اداکارہ عابدہ عثمانی کی جانب سے لگائے گئے الزامات پر سابقہ اداکارہ نرگس سے ہمدردی رکھنے والوں نے چیئرنگ کراس پر احتجاجی مظاہرہ کیا اور عابدہ عثمانی سے معافی مانگنے کا مطالبہ کیا جبکہ نرگس نے معاملے پر علماء کرام سے رہنمائی حاصل کرتے ہوئے فتویٰ بھی لیا ۔ پاکستان کی سابقہ سٹیج اداکارہ نرگس کو حال ہی میں شوہر کی جانب سے بدترین تشدد کا سامنا کرنا پڑاجس کے بعد قانونی چارہ جوئی بھی کی گئی تاہم جب معاملہ کھلا تواس میں کئی طرح کے الزامات سامنے آئے لیکن   چند روز قبل فلم اور ٹی وی اداکارہ عابدہ عثمانی کی جانب سے بھی نرگس پر سنگین نوعیت کے الزامات لگائے گئے ۔ عابدہ عثمانی نے اداکارہ نرگس کے ماضی کو ہتھیار بناتے ہوئے ان کی  عبادات پر مبینہ سوالات اٹھائے اور بدعائیں دیں ۔ نرگس کو عابدہ عثمانی کی بات انتہائی ناگوار گزری اور انہوں نے اس پر علماء کرام کی رہنمائی لینے کا فیصلہ کیا ، نرگس نے معاملے کی نوعیت اور وائرل ویڈیو کو سامنے رکھتے ہوئے پاکستان کے معروف عالم دین مولانا طارق جمیل اور  جامعہ نعیمیہ کے دارالافتا  سے رابطہ کیا اور معاملے پر رہنمائی کی گزار ش کی ۔ مولانا طارق جمیل اور جامعہ نعیمیہ کی جانب سے عابدہ عثمانی کے الزامات اور ان کے الفاظ کی مذمت کی گئی اور علماء دین نے واضح کیا کہ عبادات کا تعلق اللہ تعالیٰ سے ہے اور وہی قبول کرنے والا ہے  لہذا اس طرح کی تہمت نہ لگائی جائے ، تہمت لگانا گناہ ہے ۔","entertainment"
"806","ابھیشیک کیساتھ افیئر کی خبروں پر نمرت کے مبینہ ردعمل کی ویڈیو وائرل","https://urdu.samaa.tv/2087324615","بھارتی فلم انڈسٹری کی اداکارہ نمرت کور نے اداکار ابھیشیک بچن کے ساتھ مبینہ افیئر کی خبریں سامنے آنے کے بعد معنی خیز ویڈیو شیئر کردی۔ بالی ووڈ اداکارہ نمرت کور اور اداکار ابھیشیک بچن کے مبینہ افیئر کی افواہیں ان دنوں میڈیا پر زیر گردش ہیں اور اسی دوران اداکارہ نے اپنے انسٹاگرام اکاؤنٹ پر ایک معنی خیز ویڈیو بھی شیئر کردی ہے جو کہ سوشل میڈیا پر وائرل ہو چکی ہے۔ فوٹو اینڈ ویڈیو شیئرنگ پلیٹ فارم انسٹاگرام پر شیئر کی جانی والی ویڈیو میں نمرت کورت کو پنجابی میں یہ کہتے سنا جا سکتا ہے کہ ’’ دوستی اتنی پکی ہونی چاہیے کہ لوگ دیکھتے ہی جل جائیں ‘‘۔  A post shared by Nimrat Kaur (@nimratofficial) اداکارہ نے اپنی ویڈیو کے کیپشن میں تحریر کیا کہ ’ میری اور کے سی ( کرم چند ) کی دوستی تو ایسی ہے ‘‘۔ واضح رہے کہ بھارتی میڈیا پر ایشوریا رائے اور ابھیشیک بچن کی علیحدگی کی خبریں زیر گردش ہیں تو دوسری طرف اداکار کے نمرت کور سے افیئر بارے بھی قیاس آرائیاں جاری ہیں۔","entertainment"
"807","بھارتی سیاستدان بابا صدیقی کو قتل کرنے والا شوٹر گرفتار، دوران تفتیش اہم انکشاف","https://urdu.samaa.tv/2087324510","ممبئی پولیس نے بھارتی ریاست مہاراشٹرا کے سابق وزیر مرحوم بابا صدیقی کو قتل کرنے والے ملزم شیو کمار کو گرفتار کرلیا۔ بھارتی میڈیا رپورٹس کے مطابق ممبئی پولیس کی جانب سے بابا صدیقی قتل کیس کے مرکزی ملزم شیو کمار کو نیپال فرار ہونے کی کوشش کے دوران اترپردیش سے گرفتار کر لیا گیا ہے۔ لازمی پڑھیں ۔بھارتی سیاستدان بابا صدیقی ممبئی میں قاتلانہ حملے میں جاں بحق مقامی حکام کے مطابق شیو کمار کو یوپی اسپیشل ٹاسک فورس ( ایس ٹی ایف ) اور ممبئی کرائم برانچ کے مشترکہ آپریشن کے دوران گرفتار کیا گیا۔ ملزم شیو کمار نے مرحوم بابا صدیقی پر چھ گولیاں برسائی تھیں جن میں سے تین ان کو لگی تھیں اور ان کی موت واقع ہوگئی تھی۔ رپورٹس کے مطابق بابا صدیقی کے قتل میں کل تین شوٹر ملوث تھے اور سب کو اب گرفتار کر لیا گیا ہے جبکہ شیو کمار اب تک کیس میں گرفتار ہونے والے 23 ویں ملزم بن گئے ہیں اور انہوں نے تفتیش کے دوران لارنس بشنوئی گینگ سے وابستہ ہونے کا اعتراف بھی کرلیا ہے۔ پولیس کو دیے گئے اپنے بیان میں شیو کمار نے انکشاف کیا کہ بابا صدیقی کو لارنس بشنوئی کے بھائی انمول بشنوئی کی ہدایت پر قتل کیا گیا جبکہ حکام کے مطابق لارنس بشنوئی کے بھائی نے بابا صدیقی کے بیٹے ذیشان صدیق کی تصاویر بھی شوٹروں کے ساتھ شیئر کیں۔ 65 سالہ این سی پی رہنما مہاراشٹر میں ایک ممتاز مسلم سیاسی شخصیت تھے جو وزیر محنت، ایف ڈی اے اور وزیر مملکت برائے خوراک اور شہری سپلائی کے عہدوں پر فائز تھے۔ یاد رہے کہ مقتول سیاستدان بابا صدیقی ، سلمان خان سمیت بالی ووڈ اداکاروں کے ساتھ قریبی تعلقات کے لیے جانے جاتے تھے۔","entertainment"
"808","سیف علی خان کا کرینہ کپور سے شادی کے وقت قتل کی دھمکیاں ملنے کا انکشاف","https://urdu.samaa.tv/2087324479","بالی ووڈ کے معروف اداکار سیف علی خان نے انکشاف کیا ہے کہ انہیں کرینہ کپور سے شادی کے وقت قتل کی دھمکی دی گئی تھی۔ یاد رہے کہ سیف علی خان اور بالی ووڈ اداکارہ کرینہ کپور کی شادی اکتوبر 2012 میں ہوئی تھی اور ان کے دو بچے تیمور علی خان اور جہانگیر علی خان ہیں۔ بھارتی میڈیا رپورٹس کے مطابق سیف علی خان نے حال ہی میں انکشاف کیا ہے کہ انہیں کرینہ کپور سے شادی کے وقت جان سے مارنے کی دھمکی دی گئی تھی اور اس حوالے سے اداکارہ کے والد رندھیر کپور کو گمنام خطوط بھی ملے تھے جن میں شادی کی جگہ کو بھی نشانہ بنانے کی دھمکی دی گئی تھی۔ سیف علی خان کا کہنا تھا کہ کچھ لوگوں کو ہماری شادی پسند نہیں آئی اور میرے سسر کو گمنام خطوط ملے جن میں ہمارے خاندان کو نقصان پہنچانے کا کہا گیا اور یہ بھی کہا گیا کہ شادی کی جگہ کو بھی نشانہ بنایا جائے گا۔ اداکار نے بتایا کہ ان کے والدین منصور علی خان پٹودی اور شرمیلا ٹیگور کو اپنی بین المذاہب شادی پر ایسی مخالفت کا سامنا کرنا پڑا تھا۔","entertainment"
"809","سماء اور حکومت پنجاب کے تعاون سے اجوکا دوستی فیسٹیول کا جاندارآغاز","https://urdu.samaa.tv/2087324445","سماء اور حکومت پنجاب کے تعاون سے اجوکا دوستی فیسٹول کا جاندار آغاز ہو گیاہے  جو کہ 17 نومبر تک جاری رہے گا ۔افتتاحی دن پر فیسٹویل میں فنکاروں نے پنجابی، سندھی، بلوچی اور پختون کلچر پرڈانس پرفارمنس دی ۔ تفصیلات کے مطابق ابتدائی سیشن میں صوفی پرفارمنسز سے حاضرین محظوظ ہوئے جبکہ اداکارہ سویرا ندیم، بھارتی شاعراروندڑ سنگھ چمک نے خصوصی شرکت کی ۔ فیسٹول میں اجوکا کی جانب سے مغل دور سے جڑی کہانی ڈرامہ ’ دارا‘ بھی پیش کیا گیا ۔ اس موقع پر فن سے محبت کرنے والے پاکستانیوں نے بھر پور انداز میں شرکت کی اور پرفارم کرنے والے فنکاروں کو شاندار پرفارمنس پر داد بھی دی ۔ شیڈول جانئے: ","entertainment"
"810","کم عمری میں شادی کرنے پر افسوس ہے، نادیہ خان","https://urdu.samaa.tv/2087324383","پاکستان شوبز انڈسٹری کی معروف ٹی وی میزبان اور اداکارہ نادیہ خان نے 20 سال کی عمر میں  پہلی شادی پر افسوس کا اظہار کیا ہے۔ نادیہ خان نے ایک شومیں گفتگو کرتے ہوئے کہا کہ کم عمری میں پہلی شادی کرنا ان کی زندگی کی سب سے بڑی غلطی تھی،انھیں اپنےماضی کے فیصلے پرافسوس ہے،یہ فیصلہ اپنے خاندان کے مشورے کو نظر انداز کر کے کیا، جو ان کے شادی کے حق میں نہیں تھے اورچاہتے تھے کہ وہ پہلے اپنی تعلیم مکمل کریں۔ نادیہ خان نے اس موقع پرکہا،میرے معاملے میں،میں نے خود اپنی زندگی کو مشکل میں ڈال دیا کیونکہ میرے خاندان کے کسی فرد نےمجھے اس فیصلے کے حق میں نہیں تھا، اپنی گفتگو کے دوران نادیہ خان نے یہ بھی بتایا کہ وہ پاکستان سے ایک سادہ گریجویٹ ہیں اور انہیں دبئی میں معقول ملازمت حاصل کرنے میں کافی مشکلات پیش آئیں۔ انہوں نے ابتدائی طور پر کم اجرت والی نوکری قبول کی،جو اس وقت انہیں کافی محسوس ہوئی، مگر اب وہ اس پر افسوس کرتی ہیں۔ اداکارہ  نے اپنی کہانی کےذریعے نوجوان بچوں کو مشورہ دیا کہ وہ پہلے اپنی تعلیم مکمل کریں اور پھر شادی کا فیصلہ کریں،تاکہ آپ کی زندگی میں کم سے کم مسائل آئیں۔","entertainment"
"811","بالی ووڈ سپراسٹار شاہ رخ خان کو جان سے مارنے کی دھمکی موصول، مقدمہ درج","https://urdu.samaa.tv/2087324333","بالی ووڈ اسٹار سلمان خان کے بعد سپر اسٹار شاہ رخ خان کو بھی فون کال کے ذریعے جان سے مارنے کی دھمکی موصول ہوئی ہے،جس کے بعد ممبئی کے باندرہ پولیس اسٹیشن میں مقدمہ درج کرایا گیا ہے بھارتی میڈیارپورٹس کے مطابق بھارتی ریاست چھتیس گڑھ کے علاقے رائے پور سے تعلق رکھنے والے فیصان نامی شخص نے باندرہ پولیس اسٹیشن  کی لینڈ لائن پر کال کرکے بالی ووڈ اداکار شاہ رخ خان کو جان سے مارنے کی دھمکی دی ہے۔ بھارتی میڈیا ذرائع کا کہنا ہےکہ فون کرنے والے شخص نے دھمکی دی تھی کہ اگر 50 لاکھ روپے تاوان کے طور پر ادا نہ کیے گئے تو وہ بالی ووڈ سپر اسٹار کو نقصان پہنچائیں گا۔دھمکی 5 نومبر کو دی گئی تھی۔ واقعے کے بعد ممبئی پولیس نے تفتیش کیلئے ایک ٹیم کو رائے پور روانہ کیا،تاحال کسی شخص کی گرفتاری عمل میں نہیں لا جاسکی ہے۔ تاہم بالی ووڈ اداکار شاہ رخ خان کی جانب سے جان سے مارنے کی دھمکی پر کوئی ردعمل سامنے نہیں آیا۔   ","entertainment"
"812","یہاں فن کی قدر نہیں، حکومتی تمغے واپس کردینے چاہییں، سید نور","https://urdu.samaa.tv/2087324303","پاکستان فلم انڈسٹری کی اداکارہ میرا کی جانب سے پاکستان فلم پروڈیوسر ایسوسی ایشن کے نو منتخب عہدیداران کے اعزاز میں عشائیہ دیا گیا ہے۔ فلمسٹار میرا کی طرف سے دیئے گئے عشائیے سے خطاب کرتے ہوئے ہدایتکار سید نور کا کہنا تھا کہ فنکاروں کو چاہیے کہ وہ حکومت کی طرف سے منعقدہ کسی بھی تقریب میں جانے سے گریز کریں اور آپس میں اتحاد کا مظاہرہ کریں ۔ سید نور کا کہنا تھا کہ یہاں فن کی کوئی قدر نہیں، پاکستان فلم انڈسٹری کو تمام حکومتی تمغے اور میڈل واپس کردینے چاہییں۔ ان کا کہنا تھا کہ سب سے پہلے وہ اپنا میڈل لاکر رکھیں گے ، سب اپنے اپنے میڈل لائیں اور حکومت کو واپس کردیں ۔ تقریب سے میزبان اداکارہ میرا فلم پروڈیوسر ایسوسی ایشن کے نومنتخب چیئرمین شہزاد رفیق  اداکار معمر رانا، گلوکار وارث بیگ اور اداکارہ لیلی نے بھی خطاب کیا ۔","entertainment"
"813","ماہرہ خان نے ایک بار پھر شاہ رخ خان کی تعریفوں کے پل باندھ دئیے","https://urdu.samaa.tv/2087324273","مشہور پاکستانی اداکارہ ماہرہ خان نے ایک بار پھر بالی ووڈ کے سپر اسٹار شاہ رخ خان کی تعریفوں کے پل باندھ دیے ہیں۔ ماہرہ خان نےلندن میں ایک ایونٹ کےدوران انٹرویو میں فلم ""رئیس""میں شاہ رخ خان کے ساتھ کام  کا  تجربہ شیئر کیا اور بتایا کہ کس طرح شاہ رخ نے انہیں ہمیشہ خاص محسوس کروایا،میرا خیال ہے کہ شاہ رخ کی خوبصورتی یہ ہے کہ جب آپ ان سے بات کرتے ہیں یا انہیں پیغام بھیجتے ہیں تو آپ کو بہت خاص محسوس ہوتا ہے۔ یہ پہلی بار نہیں ہےکہ ماہرہ نے شاہ رخ خان کی تعریف کی ہو۔ دونوں نے فلم ""رئیس"" میں ایک ساتھ اہم کردار ادا کیے تھے اور اس کے بعد سے ہی ماہرہ خان شاہ رخ کی مہربانی اور فراخ دلی کی تعریف کرتی رہی ہیں۔ فلم ""رئیس"" کےہدایتکار راہول ڈھولکیا نے بھی اس بات کی تصدیق کی کہ شاہ رخ کے لیےمناسب ساتھی اداکارہ کا انتخاب مشکل کام تھا،""شاہ رخ خان کی عمر کےمطابق ایسی اداکارہ تلاش کرنا جو آسیہ کے کردار میں فٹ بیٹھے،ایک چیلنج تھا،""شاہ رخ خان اس وقت پچاس سال کے تھے،اس لیے ہمیں ایسی ہیروئن کی ضرورت تھی جو کم از کم 30 سے زیادہ عمر کی ہو۔ شاہ رخ خان اپنی بیٹی سہانا خان کے ساتھ آنے والی فلم ""کنگ""میں نظر آئیں گے،جس کے لیے ان کے مداحوں میں بےحد جوش و خروش پایا جاتا ہے۔","entertainment"
"814","پاکستانی ڈرامہ انڈسٹری کی اداکارہ نعیمہ بٹ کی زندگی کے دلچسپ پہلو","https://urdu.samaa.tv/2087324200","پاکستانی ڈرامہ انڈسٹری کی اداکارہ نعیمہ بٹ، جو کہ ڈرامے ""کبھی میں کبھی تم"" میں رباب کے کردار سے شہرت حاصل کر چکی ہیں، نے حال ہی میں ایک انٹرویو میں اپنے کیریئر کے بارے میں دلچسپ انکشافات کیے ہیں۔ نعیمہ بٹ نے ایک ٹی وی شو میں اپنی ذاتی زندگی اور کیریئر سے متعلق گفتگو کی۔ اداکارہ نے کہا کہ اگر انہیں بالی وڈ کے اداکار شاہ رخ خان کے ساتھ بھی کام کرنے کا موقع ملے، تب بھی وہ اپنے بال مکمل طور پر نہیں کٹوائیں گی۔ انہوں نے انکشاف کیا کہ وہ زمانہ طالب علمی میں فٹبال کی شوقین تھیں اور پنجاب کی نیشنل ٹیم کا حصہ بھی رہ چکی ہیں انہوں نے کالج کے دوران لڑکیوں کا ایک گینگ بھی بنایا۔ اداکارہ نے بتایا کہ بچپن میں ان کا وزن زیادہ تھا لیکن بعد میں انہوں نے فٹنس پر کام کر کے وزن کم کیا۔ نعیمہ بٹ نے مزید بتایا کہ انہیں تھیٹر سے لگاؤ ہے اور انہوں نے 15 سال تک تھیٹر اور اسٹیج ڈراموں میں کام کیا، یہاں تک کہ امریکا سے اس شعبے میں تعلیم بھی حاصل کی۔ پروگرام میں ان کے بڑے اور گھنے بالوں کے حوالے سے سوال کیا گیا تو نعیمہ نے جواب دیا کہ یہ ان کے والدین سے ملے ہوئے جینز کا کمال ہے، اور وہ خاص غذاؤں کا بھی خیال رکھتی ہیں، جس سے ان کے بال صحت مند رہتے ہیں۔ نعیمہ بٹ نے یہ بھی بتایا کہ وہ ایک بار بال نہ کٹوانے کی وجہ سے ایک پروجیکٹ سے باہر ہو چکی ہیں، لیکن انہوں نے اپنی پسند پر سمجھوتہ نہیں کیا۔","entertainment"
"815","مہوش حیات اور ہنی سنگھ کے نئے میوزک ویڈیو کی پہلی جھلک منظر عام پر","https://urdu.samaa.tv/2087324195","پاکستانی اداکارہ مہوش حیات اور بھارتی گلوکار ہنی سنگھ کے نئے میوزک ویڈیو کی پہلی جھلک منظر عام پر آگئی۔ ہنی سنگھ نے اپنے نئے البم ""گلوری"" سے گانے ""جٹ محکمہ"" کا ٹیزر جاری کر دیا ہے، جس میں پاکستانی اداکارہ مہوش حیات کی شاندار انٹری نے شائقین کو حیران کر دیا۔ ٹیزر میں مہوش حیات کو کالے رنگ کے لباس میں ہنی سنگھ کے ساتھ دیکھا جاسکتا ہے، دونوں کا یہ انداز مشہور سیریز ""پیکی بلائنڈرز"" کی طرح محسوس ہو رہا ہے، جس سے ٹییزر کو ایک منفرد ڈرامائی رنگ دیا گیا ہے۔  A post shared by T-Series (@tseries.official)  ہنی سنگھ اور ٹی سیریز نے انسٹاگرام پر اس ٹییزر کو شیئر کرتے ہوئے اعلان کیا کہ ""جٹ محکمہ"" کا مکمل ویڈیو 8 نومبر کو ریلیز کیا جائے گا۔ مہوش حیات نے بھی پوسٹ پر تبصرہ کرتے ہوئے اپنی خوشی کا اظہار کیا اور لکھا کہ اب مزید انتظار نہیں ہو رہا۔","entertainment"
"816","عمیرجسوال کا طلاق کے بعد پہلی بار دوسری شادی کے حوالے سے اظہارخیال","https://urdu.samaa.tv/2087324143","ذاتی زندگی کے اہم پہلوؤں پر خاموشی توڑتے ہوئے معروف گلوکار اداکارہ ثنا جاوید کے پہلے شوہر عمیر جسوال پہلی بار اپنی طلاق اور دوسری شادی کے بارے میں بات کی ہے۔ ٹی وی انٹرویو میں انہوں نےبتایا کہ زندگی کےمشکل لمحات میں کس طرح ان کے مداحوں اور نامعلوم لوگوں کے مثبت خیالات اور دعاؤں نے انہیں سنبھالے رکھا اور آگے بڑھنے کا حوصلہ دیا۔ انٹرویومیں مزیدوضاحت کرتے ہوئےکہاکہ ان کی اہلیہ چاہتی ہیں کہ ان کی زندگی عوام کی نظرسے دور رہے،اور وہ اس بات کا احترام کرتے ہیں،عمیر نےانٹرویو میں اپنی زندگی میں آنےوالی مثبت تبدیلیوں پر اللہ کا شکر ادا کیا اور کہا کہ اللہ ہر قدم پرہمیں کسی خاص مقصد کے تحت رہنمائی کرتا ہے۔ یہ مشکل وقت ان کے لیے ایک سبق تھا، جس سے وہ زندگی کو مزید مضبوطی اور خود اعتمادی کے ساتھ دیکھتے ہیں۔ عمیرجسوال اور اداکارہ ثنا جاوید کی شادی چارسال چلی اور یہ رشتہ 2024 کے آغازمیں ختم ہوا۔ جنوری 2024 میں، ثنا نےکرکٹر شعیب ملک سےشادی کرلی،جس کے بعد عمیر اور ثنا کی علیحدگی کی خبرسامنے آئی۔اکتوبر 2024 میں عمیر نے انسٹاگرام پر ایک پوسٹ کے ذریعے اپنی نئی شادی کی اطلاع دی، جس نے مداحوں میں تجسس اورخوشی کا ملا جلا ردعمل سامنے آیا،اس پوسٹ میں انہوں نے اپنی دوسری شریکِ حیات کی شناخت ظاہر نہیں کی۔ ","entertainment"
"817","نرگس  کو شوہر نے تشدد کا نشانہ کیوں بنایا؟ اصل حقیقت سامنے آ گئی","https://urdu.samaa.tv/2087324066","سماء نیوز کے سینئر صحافی نعیم حنیف نے پاکستان کی معروف اداکارہ نرگس کو شوہر کی جانب سے تشدد کا نشانہ بنائے جانے کے معاملے پر اہم انکشافات کر دیئے ہیں ۔ سینئر صحافی نے بتایا کہ نرگس عرف غزانہ نے جب انسپکٹر ماجد بشیر کے ساتھ زندگی کے نئے سفر کا آغاز کیا تو اداکارہ نے مجھے بتایا کہ ماجد نہیں تھیٹر کی اجازت نہیں دے رہے  اور وہ مجھ سے شادی بھی کرنا چاہتے ہیں  تاہم شادی کے بعد انہوں نے تھیٹر سے کنارہ کشی کر لی ۔ مزید جاننے کیلئے ویڈیو دیکھیں : ","entertainment"
"818","بالی ووڈ اداکارہ دپیکا اور رنویر نے اپنی نومولود بیٹی کے نام کا اعلان کردیا","https://urdu.samaa.tv/2087324039","دیوالی کے موقع پر اداکارہ دپیکا پڈوکون اور رنویر سنگھ نے اپنی بیٹی کی پہلی تصویر شیئر کرتے ہوئے نام کا اعلان کردیا۔ اداکارہ دیپیکا کی جانب سےانسٹاگرام پر پوسٹ شیئرکی گئی ہے ،جس میں دپیکا نے اپنی بیٹی کی تصویر شیئر کی اورکیپشن میں نام کے پیچھے کا مطلب بتایا،بتایا کہ دعا پڈوکون سنگھ کامطلب ہےدعا۔کیونکہ وہ ہماری دعاؤں کا جواب ہے۔ہمارے دل محبت اور شکرگزاری سے بھرے ہوئے ہیں۔ دپیکا اور رنویر سنگھ کے ہاں 8 ستمبر 2024 کو پہلے بچے کی پیدائش ہوئی۔ A post shared by दीपिका पादुकोण (@deepikapadukone)  ایک پرانے انٹرویو میں اداکار نے اعتراف کیا کہ اگر اُن کے اور دیپیکا پڈوکون کے یہاں بیٹی پیدا ہوئی تو وہ زیادہ خوش ہوں گے۔ ","entertainment"
"819","حنا پرویز بٹ کی نرگس سے ملاقات، انصاف کی یقین دہانی","https://urdu.samaa.tv/2087324007","اداکارہ نرگس پر شوہر کی جانب سے تشدد کیئے جانے پر پنجاب حکومت نے بھی نوٹس لے لیاہے اور اس سسلے میں حنا پرویز بٹ نے اداکارہ سے ملاقات کرکے انہیں انصاف کی یقین دہانی کروائی۔ تفصیلات کے مطابق چیئرمین پنجاب ویمن پروٹیکشن اتھارٹی حنا پرویز بٹ نے کہا کہ نرگس کوسیکیورٹی فراہم کردی ہے،قانونی مدد فراہم کرنےکیلئے ہرممکن تعاون کیا جائےگا، خواتین پرگھریلوتشدد ایک سنگین مجرمانہ فعل ہے، یہ کوئی معمولی بات نہیں مجرم کوسزا دلوائی جائیگی۔ انہوں نے کہا کہ ویمن پروٹیکشن اتھارٹی خواتین پہ تشدد پرکمپرومائزنہیں کریگی، ہر خاتون کوتحفظ اور انصاف کی فراہمی اولین ترجیح ہے، وزیراعلیٰ کی ہدایات کےمطابق خواتین پرتشدد حکومت کی ریڈ لائن ہے، اس واقعہ میں ملوث افراد کوانصاف کےکٹہرے میں لایاجائیگا، حکومت کی پالیسی گھریلو تشدد کے  واقعات پرانتہائی سخت ہے۔","entertainment"
"820","شوہر نے اداکارہ نرگس کو تشدد کا نشانہ کیوں بنایا؟ وجہ سامنے آ گئی","https://urdu.samaa.tv/2087324001","لاہور میں اداکارہ نرگس کو شوہر کی جانب سے مبینہ تشدد کا نشانہ جانے کا انتہائی افسوسناک واقعہ سامنے آیا ہے جس پر شوہر انسپکٹر ماجد بشیر کیخلاف پولیس نے تشدد اور قتل کی دھمکیوں کا مقدمہ درج کر لیا ہے ۔ تفصیلات کے مطابق اداکارہ نرگس پر تشدد کا واقعہ ان کی ڈیفنس میں واقع رہائشگاہ پر پیش آیا ،   اداکارہ کا الزام ہے کہ شوہر انسپکٹر ماجد بشیر نے سرکاری پستول کے بٹ مار کر تشدد کیا اور بالوں سے گھسیٹ کر جان سے مارنے کی دھمکیاں دیتا رہا ،  متاثرہ اداکارہ کی مدعیت میں تھانہ ڈیفنس سی میں شوہر ماجد بشیر کے خلاف مقدمہ درج کرلیا گیا ہے ،  ایف آئی آر کے متن کے مطابق نرگس کا الزام ہے کہ شوہر جائیداد زبردستی اپنے نام کروانا چاہتا ہے جس کے لیے تشدد کرتا ہے ،  پولیس کا کہنا ہے کہ ملزم ماجد بشیر کے خلاف قانون کے مطابق کارروائی عمل میں لائی جارہی ہے ۔","entertainment"
"821","اداکارہ نرگس کو شوہر نے بدترین تشدد کا نشانہ بنا ڈالا","https://urdu.samaa.tv/2087323997","پاکستان کی معروف اداکارہ نرگس کو انکے شوہر نے بدترین تشدد کا نشانہ بنا ڈالا۔ پولیس کی جانب سے اداکارہ غزالہ عرف نرگس کی مدعیت میں شوہر ماجد بشیر کے خلاف تھانہ ڈیفنس سی میں مقدمہ درج کر لیا گیا۔مقدمے میں تشدد اور گن پوائنٹ پہ جان سے مارنےکی دفعات کے تحت مقدمہ درج کیا گیا۔ پولیس کےمطابق لاہور کے علاقے ڈیفنس سی میں اداکارہ نرگس کو ان کےشوہر انسپکٹر ماجد بشیر نے مبینہ تشدد کا نشانہ بنایا، دونوں میاں بیوی میں پیسوں کے تنازع پر جھگڑا ہوا۔ نرگس کےبھائی کا کہنا ہے کہ انسپکٹر ماجد بشیر روانہ میری بہن پر تشدد کرتا ہے، خیال رہے کہ اداکارہ چند برس پہلے انسپکٹر ماجد بشیر سے شادی کی تھی، نرگس شادی کے بعد شوبز کی دنیا کو خیر باد کہہ کر بیوٹی سیلون چلا رہی ہیں۔  ","entertainment"
"822","وزیراعلی پنجاب کا لاہور کو دوبارہ فلمی صنعت کا گہوارہ بنانے کا فیصلہ","https://urdu.samaa.tv/2087323984","وزیراعلی پنجاب مریم نواز نے لاہور کو دوبارہ فلمی صنعت کا گہوارہ بنانے کا فیصلہ کیا ہے۔ وزیراعلی پنجاب کی جانب سےفلمی صنعت کی بحالی اورفنکاروں کےمسائل کےحل کیلئے29 رکنی سٹئیرنگ کمیٹی تشکیل دےدی گئی،کمیٹی فنکاروں کی ہیلتھ انشورنس،فلاح وبہبود اورسماجی تحفظ کیلئےآرٹسٹ ویلفئیرکا جامع نظام وضع کرے گی ۔ فنکاروں کے لئے ہاوسنگ سوسائٹی بنے گی، سکیم کی تیاری بھی کمیٹی کے اہداف میں شامل ہونگے،تخلیقی صلاحیتوں کےاظہارکیلئےمراکزکا قیام،فن کے فروغ اورنئےٹیلنٹ کی حوصلہ افزائی کے لئے تجاویز تیارہوں گی، کمیٹی پنجاب میں سینماہاﺅسز بڑھانےاوراس شعبےکیلئے خصوصی رعایتوں کی فراہمی کی تجاویز تیارکرے گی۔ وزیراعلی کے پرنسپل سیکریٹری نے سٹیئرنگ کمیٹی کے قیام کا باضابطہ نوٹیفیکیشن جاری کردیا۔","entertainment"
"823","’ کوئی بتادے کہ یہ آنٹی صاحبہ ہیں کون ؟ ‘، آئمہ بیگ کا سارہ رضا کی تنقید پر ردعمل","https://urdu.samaa.tv/2087323850","پاکستانی گلوکارہ آئمہ بیگ کا سارہ رضا خان کی جانب سے کی جانے والی تنقید پر ردعمل سامنے آگیا۔ یاد رہے کہ گزشتہ دنوں معروف گلوکارہ سارہ رضا خان نے آئمہ بیگ کو تنقید کا نشانہ بنایا تھا اور کہا تھا کہ ’’ آئمہ آٹوٹیون پر بہت زیادہ انحصار کرتی ہے ‘‘۔ سارہ رضا خان کا کہنا تھا کہ ’’ اگر آٹو ٹیون کا آپشن ختم کر دیا جائے تو آئمہ بیگ گلوکارہ نہیں ہیں ‘‘۔ معروف گلوکارہ کی تنقید پر ردعمل دیتے ہوئے آئمہ بیگ نے فوٹو اور ویڈیو شیئرنگ ایپ انسٹاگرام پر لکھا کہ ’’ اللہ نے جسے جتنا ٹیلنٹ دیا، ہمیں قبول ہے، باقی مجھے کوئی بتادے کہ یہ آنٹی صاحبہ ہیں کون ؟ ‘‘۔ آئمہ بیگ کا مزید کہنا تھا کہ ’’ میں تو چھٹیاں انجوائے کروں ‘‘۔  A post shared by Maliha Rehman (@maliharehman1)","entertainment"
"824","اداکارہ ماہرہ خان کی ریمپ واک پر مداحوں کی سخت تنقید","https://urdu.samaa.tv/2087323819","پاکستان کی مشہور اداکارہ ماہرہ خان حال ہی میں اپنی غیر روایتی ریمپ واک کی وجہ سے سوشل میڈیا پر تنقید کا نشانہ بن گئیں۔ پاکستان شوبز انڈسٹری کی معروف اداکارہ ماہرہ خان جو اپنے ڈراموں 'شہرِ ذات'،'وہ ہمسفر تھا'،'بن روئے' اوربالی ووڈ فلم 'رئیس' کے لیےجانی جاتی ہیں، اس بار اپنے اندازکی بجائے غیرمعمولی واک کے باعث خبروں کی زینت بن گئیں ہیں۔ ویڈیو میں ماہرہ کو ایک سیاہ لباس میں تیزقدموں کے ساتھ ریمپ پرچلتے دیکھا گیا، اس غیرمعمولی اندازکو دیکھتے ہوئے مداحوں کی جانب سے انکو شدید تنقید کا نشانہ بنایا جارہا ہےکچھ صارفین نے ماہرہ کےانداز کو بین الاقوامی ماڈلز سےتشبیہ دیناشروع کردی۔ A post shared by MHF Magazine 🇵🇰 (@mhf.magazine)  ایک صارف نےکہا، ""یہ جیجی حدید کی بدترین نقل لگ رہی ہے،"" جبکہ دوسرے نے مذاقاً لکھا، ""ایسا لگتا ہے کہ ماہرہ نے کنگنا رناوت کی فلم 'فیشن' ابھی دیکھی ہے۔ تنقیدکی شدت اتنی بڑھ گئی کہ کچھ لوگوں نے اسے ""ریمپ ڈیزاسٹر"" قرار دیا،اور ایک تبصرہ تھا، ""لگ رہا تھا کہ وہ کسی بھی لمحے گر جائیں گی۔","entertainment"
"825","گوہر رشید کی کبری خان کیساتھ شادی کی افواہیں ایک بار پھر زیر گردش","https://urdu.samaa.tv/2087323814","معروف اداکارگوہر رشید نےمحبت کا اعتراف کرتے ہوئے کہا وہ اب سنگل نہیں رہے،انہوں نے اپنی شریک حیات تلاش کرلی ہے۔ پاکستان شوبر انڈسٹری کےمعروف اداکارگوہررشید ایک شو میں شرکت کے دوران میزبان اشنا شاہ نے ان سے پوچھا کہ کیا وہ اب بھی سنگل ہیں؟ اس پر گوہر نےانکشاف کیا کہ وہ اب سنگل نہیں رہے اور یہ پہلی بار ہوا ہےکہ وہ میڈیا کے سامنے اپنی ذاتی زندگی سے متعلق بات کر رہے ہیں۔بتایا کہ انہوں نے شریک حیات تلاش کرلی ہے اور اب ان کے بغیر زندگی گزارنا ان کے لیے مشکل بن چکا ہے۔ اشنا شاہ کےپوچھنے پرگوہر رشید نے واضح طور پر کہا کہ ان کا جلد شادی کا ارادہ ہے، تاہم انہوں نے شادی سے متعلق کوئی ٹائم فریم نہیں دیا،جس کے بعد مداح یہ جاننے کے لیے بےتاب ہیں کہ ان کی زندگی کا ساتھی کون ہے۔ اس بیان کےبعد سوشل میڈیا پرقیاس آرائیاں کی جا رہی ہیں کہ گوہر رشید کی قریبی دوست، اداکارہ کبریٰ خان، انکی ممکنہ دلہن ہوسکتی ہیں، لیکن دونوں فنکاروں نے اس حوالے سے کوئی تبصرہ نہیں کیا۔خیال رہے کہ گوہر رشید اور کبری خان گہرے دوست ہیں۔","entertainment"
"826","معروف موسیقار اور کنگ آف ردھم الطاف حسین عرف طافو خان انتقال کرگئے","https://urdu.samaa.tv/2087323667","پاکستان کے معروف موسیقار الطاف حسین عرف طافو خان گردوں کے عارضے کے باعث 73 برس کی عمر میں انتقال کرگئے۔   معروف موسیقار ماسٹر آف طبلہ الطاف حسین عرف طافو خان گردوں کے عارضے کے باعث طویل عرصے سے نجی اسپتال میں زیر علاج تھے۔ الطاف حسین نے میڈم نورجہاں، عنایت حسین بھٹی، اے نیئر کیلئے گیت کمپوز کیے جبکہ پنجابی ٹپے سمیت متعدد فلموں کیلئے موسیقی ترتیب دی اور کنگ آف ردھم کا خطاب بھی پایا ۔ طافو خان کو طبلے اور ردھم پر عبور ہونے کے باعث فلمی حلقوں نے انہیں ماسٹر آف طبلہ اور ردھم کنگ کا خطاب دیا۔ موسیقی کیلئے گراںقدر خدمات پر انہیں نگار ایوارڈ اور صدارتی ایوارڈ برائے حسن کارکردگی سے نوازا گیا ۔ کنگ آف ردھم نے 600 سے زیادہ فلموں میں بطور میوزیشن حصہ لیا اور ان کا پنجابی گانا ""سن وے بلوری اکھ والیاں"" بہت مشہور ہوا۔","entertainment"
"827","سشانت سنگھ راجپوت کیس میں ریا چکروتی کو عدالت سے ریلیف مل گیا","https://urdu.samaa.tv/2087323655","بالی ووڈ  اداکار سشانت سنگھ راجپورت کیس میں انکی گرل فرینڈ ریا چکروتی کو بھارتی سپریم کورٹ نے بڑا ریلیف دیدیا ہے۔ بھارتی میڈیا رپورٹس کےمطابق سشانت سنگھ کی خودکشی کے بعد اداکار کے اہل خانہ نے ریا چکرورتی اور ان کی فیملی کےخلاف مقدمہ درج کروایا تھا،کیس میں سی بی آئی نےاداکارہ اور ان کے اہل خانہ کے خلاف ایک سرکلر جاری کیا تھاجس کے باعث وہ بیرون ملک سفر کرنے سےقاصر تھے،تاہم اب بھارت کی سپریم کورٹ نے سی بی آئی کے اس لک آؤٹ سرکلر کو کالعدم قرار دے دیا ہے۔ بھارتی سپریم کورٹ نےسینٹرل بیورو آف انویسٹی گیشن، بیورو آف امیگریشن اورمہاراشٹر حکومت کی جانب سے دائر کی گئی درخواست کو خارج کردیاگیا۔ خیال رہےکہ ریا چکرورتی، بھائی،والد اوردیگر کے خلاف لک آؤٹ نوٹس کو کالعدم قراردینے کےممبئی ہائی کورٹ کےفیصلے کو چیلنج کیا گیا تھا۔ یاد رہےکہ دونوں اس وقت تعلقات میں تھے جب سشانت سنگھ نے خودکشی کرلی تھی۔  ","entertainment"
"828","’ آفتاب اقبال کے ہاتھ کا بوسہ لیتا تھا لیکن۔۔‘ ہنی البیلا نے اہم راز کھول دیے","https://urdu.samaa.tv/2087323566","پاکستان کے معروف کامیڈین ہنی البیلا کا کہنا ہے کہ ان کا آفتاب اقبال سے کسی قسم کا کوئی اختلاف نہیں ہے۔ سماء ڈیجیٹل کے پروگرام ’ کافی ود سماء ‘ میں گفتگو کرتے ہوئے معروف کامیڈین ہنی البیلا کا کہنا تھا کہ آفتاب اقبال بڑے باکمال اور بہترین کپتان ہیں، اس میں کوئی شک نہیں کہ وہ بہترین انسان ہیں، ان کی کپتانی میں میں نے بہت کچھ کیا۔ ہنی البیلا کا کہنا تھا کہ میں آج بھی ان سے ویسی ہی محبت کرتا ہوں، میرا ان کے ساتھ ایک روحانی اور قلبی رشتہ ہے جس کا وہ بھی اعتراف کرتے ہیں۔ ہنی البیلا کا مزید کہنا تھا کہ ؟ جانیے اس ویڈیو میں۔  ","entertainment"
"829","بھارتی گلوکار میکا سنگھ  اداکار سلمان خان کے دفاع میں سامنے آگئے","https://urdu.samaa.tv/2087323422","بھارتی گلوکار میکا سنگھ نے اداکار سلمان خان کی حمایت اعلان کردیا ہے۔ ایک کنسرٹ میں فارمنس کے دوران میکا سنگھ نے سلمان خان کے متعلق کہا میں آپ کے لیے حا ضر ہوں۔  گلوکارمیکا سنگھ نے لارنسں بشنوئی گینگ کی دھمکیوں  کے باعث سلمان خان کی حمایت کا اظہار کیا ۔ حالیہ ملنے والی دھمکیوں کے بعد سلمان خان نے اب اپنی سیکورٹی بڈھادی۔ گلوکار میکا سنگھ نے اداکار سلمان خان کو اپنا بھائی قرار دیتے ہوئے ان کی حمایت کا اظہار کیا، سلمان خان کو لارنس بشنوئی گینگ کی جانب سے جان سے مارنے کی دھمکیاں موصول ہوئی ہیں، گینگ نے این سی پی لیڈر بابا صدیق کے قتل کی ذمہ داری بھی قبول کی ہے، جس کے ساتھ سلمان کا قریبی رشتہ تھا۔ واضح رہے کہ سلمان خان عنقریب اے آر مروگاداس کی فلم سکندر میں نظر آئیں گے، یہ ائندہ سال عید کے موقع پر ریلیز ہونے والی ہے۔ فلم میں رشمیکا مندنا، پراتیک ببر، سنیل شیٹی، کاجل اگروال، ستیہ راج، اور شرمن جوشی جیسے اہم کردار بھی شامل ہیں۔ ","entertainment"
"830","بختاور بھٹو زرداری کے ہاں تیسرے بیٹے کی پیدائش","https://urdu.samaa.tv/2087323361","سابق صدر آصف علی زرداری اور سابق وزیرِ اعظم بےنظیر بھٹو شہید کی بڑی صاحبزادی بختاور بھٹو زرداری کے ہاں تیسرے بیٹے کی پیدائش ہوئی ہے۔ سوشل میڈیا پلیٹ فارم انسٹا گرام پر بختاور بھٹو  پوسٹ شیئر کرتے ہوئے اپنے چاہنے والوں کو خوشی کی خبر سے آگاہ کیا،اور اللہ کی اس نعمت پر شکر ادا کیا، A post shared by Bakhtawar Bhutto-Zardari (@bakhtawarbz)  بختاور بھٹو نے تیسرے صاحبزادے کا نام تو نہیں بتایا لیکن انہوں نے بتایا ہے کہ تیسرے بیٹے کی پیدائش گزشتہ روز 20 اکتوبر 2024ء کو ہوئی ہے۔ بختاور بھٹو کی جانب سے شیئر کی جانے والی پوسٹ کے بعد مباکبادوں کا سلسلہ جاری ہے۔ یاد رہےکہ بختاور بھٹو زرداری کی 31 جنوری 2021ء کو محمود چوہدری کے ساتھ شادی ہوئی تھی اور تیسرے بیٹے سے بڑیے دو بیٹے میر حاکم محمود چوہدری اور میر سجاول محمود چوہدری ہیں۔ ","entertainment"
"831","ایشوریا رائے کے باڈی گارڈ کی تنخواہ کتنی ہے ؟ حیرا ن کن انکشاف","https://urdu.samaa.tv/2087323231","سیاست دانوں کے علاوہ فلم انڈسٹری سے تعلق رکھنے والی شخصیات بھی اپنے تحفظ کے لیے اپنے ساتھ سیکیورٹی گارڈ لازمی رکھتے ہیں۔ بالی ووڈ انڈسٹری پر نظر ڈالیں تو سلمان خان اور شاہ رخ خان سمیت اکثر اداکار ایئرپورٹ، پارٹی، شادی کی تقریبات، یہاں تک کہ فلموں کی پروموشن کے موقع پر بھی سیکیورٹی گارڈز کا حصار میں نظر آتے ہیں۔ ایشوریا رائے کا باڈی گارڈ کون؟ معروف بالی ووڈ اداکارہ ایشوریا رائے بچن فلم انڈسٹری کی مقبول ترین شخصیات میں سے ایک ہیں، جو اپنی دلکشی اور خوبصورتی کے لیے دنیا بھر میں جانی جاتی ہیں، ان کے باڈی گارڈ کا نام شیوراج ہے جو ہمہ وقت ان کی حفاظت پر مامور رہتے ہیں ،ایک اندازے کے مطابق وہ اداکارہ سے سالانہ ایک کروڑ سے زائد تنخواہ وصول کرتے ہیں ۔ ایشوریا رائے کو لاکھوں لوگ دیکھنے کے لیے بے چین رہتے ہیں، وہ جہاں بھی جاتی ہیں وہاں ان کے مداح بھی ان کی ایک جھلک دیکھنے کے لیے جوق در جوق امڈ آتے ہیں۔شیوراج طویل عرصے سے بچن خاندان کے لیے کام کر رہے ہیں اور بچن خاندان کی بہو ایشوریا رائے بچن کی حفاظت پر مامور ہیں۔ سال 2015 میں ایشوریا رائے نے اپنے باڈی گارڈ شیوراج کی شادی میں شرکت کرکے سب کو حیران کردیا تھا، ان کی تصاویر سوشل میڈیا پر خوب وائرل ہوئی تھیں۔اپنی بےانتہا مقبولیت کے باوجود ایشوریا رائے نے اپنے باڈی گارڈ کی شادی میں شرکت کرکے سب کا دل جیت لیا تھا اور رسومات مکمل ہونے تک تقریب میں موجود رہیں۔ ایشوریا رائے کے گھر سے باہر قدم رکھتے ہی شیوراج کی ڈیوٹی شروع ہوجاتی ہے، اگر شیوراج، ایشوریا رائے کے آس پاس موجود ہوں تو کسی کو انہیں چھونے کی اجازت بھی نہیں ہوتی۔بعض میڈیا رپورٹس کے مطابق بچن خاندان کی اکلوتی بہو کی حفاظت پر مامور شیوراج تکنیکی مہارت بھی رکھتے ہیں۔ ظاہر ہے کہ باڈی گارڈز بن کر فلم انڈسٹری سے تعلق رکھنے والی کسی مقبول شخصیت کی حفاظت کرنے کا معاوضہ بھی غیرمعمولی ہوتا ہے۔اور پھر ایسے غیرمعمولی طور پر مقبول اداکاروں کے باڈی گارڈز کا شمار بھی غیرمعمولی معاوضہ لینے والے باڈی گارڈز میں کیا جاتا ہے۔ میڈیا رپورٹس کے مطابق شیوراج کی سالانہ تنخواہ ایک کروڑ بھارتی روپے ہے، یہ تنخواہ کئی ملٹی نیشنل کمپنیوں کے افسران کی تنخواہوں سے بھی کہیں زیادہ ہے۔اس بھاری بھرکم تنخواہ کے باعث شیوراج کا شمار بالی ووڈ انڈسٹری کے مہنگے ترین باڈی گارڈز میں کیا جاتا ہے۔ ","entertainment"
"832","بشنوئی گینگ کا دشمنی ختم کرنے کیلئے سلمان خان سے 5 کروڑ روپے کا مطالبہ","https://urdu.samaa.tv/2087323204","بشنوئی گینگ نے دشمنی ختم کرنے کیلئے بالی ووڈ اداکار سلمان خان سے 5 کروڑ روپے کا مطالبہ کیا ہے۔ بھارت کےمعروف سیاسی رہنما بابا صدیق کےقتل کےبعد بالی ووڈ اسٹار سلمان خان کی جان کو خطرات ہیں ،بھارتی میڈیارپورٹس کےمطابق مبینہ طور پرلارنس بشنوئی گینگ کےایک رکن کی جانب سے ممبئی ٹریفک پولیس کو واٹس ایپ پرپیغام موصول ہوا ہے،جس میں انہوں نےبالی ووڈ اداکار سے دشمنی ختم کرنے کیلئے 5 کروڑ رقم کا مطالبہ کیا ہے۔مطالبہ پورا نہ ہونے پرسلمان خان کو جان سے مارنے کی دھمکی دی گئی ہے۔ گینگ کی جانب سے کہا گیا ہے کہ اگر مطالبہ نہیں پورا ہوا تو بابا صدیق سے بھی برا حال ہوگا،جنہیں حال ہی میں بشنوئی گینگ نے گولی مار کر قتل کر دیا تھا۔ ممبئی پولیس نے اِس معاملے کی تحقیقات شروع کر دی ہیں اور سلمان خان کی رہائش گاہ کے ارد گرد سیکیورٹی بھی بڑھا دی ہے۔ ","entertainment"
"833","بالی ووڈ فلم ""بھول بھلیاں3"" کا ٹائٹل ٹریک ریلیز ہوتے ہی چھا گیا","https://urdu.samaa.tv/2087323065","بالی ووڈ فلم ""بھول بھلیاں3"" کا ٹائٹل ٹریک ریلیز کردیا گیا، فلم کے ٹائٹل ٹریک کو اب تک لاکھوں لوگ دیکھ چکے ہیں۔ بالی ووڈ اداکارکارتک آریان نے بھی آج اپنے مداحوں کیساتھ اپنی نئی آنے والے فلم ""بھول بھلیاں3"" کے ٹائٹل گانے کی جھلک شیئرکی ہے،اداکار نے اپنے سوشل میڈیا اکاونٹ انسٹاگرام پر فلم کے ٹائٹل ٹریک کے ریلیز کے بعد مداحوں کیساتھ گانے کے بول گنگناتےہوئے پرجوش انداز میں ایک ویڈیو شئر کی ۔ A post shared by KARTIK AARYAN (@kartikaaryan)  اداکار نے ویڈیو کے کیپشن میں بین الاقوامی گلوکار پٹ بل اورمشہور  پنجابی گوکار دلجیت دوسانجھ کو ٹیگ کیا ہے۔  کارتک آریان کی جانب سےکی جانے والی گانے کی اس جھک نے مداحوں کے تجسس بڑھا دیا ہے،گا نے کو سوشل میڈیا صارین کی جانب سے بہت پسند کیا جارہا ہے۔ فلم 'بھول بھلیاں3' یکم نومبر کو دیوالی کے موقع پر ریلیز کی جائے گی۔ ","entertainment"
"834","بالی ووڈ کامیڈین اتل پرچورے 57 برس کی عمر میں چل بسے","https://urdu.samaa.tv/2087322983","بالی ووڈ کے کامیڈین اتل پرچورے کینسر سے جنگ لڑتے ہوئے 57 برس کی عمر میں چل بسے۔ بھارتی میڈیا رپورٹس کے مطابق مراٹھی اور بالی ووڈ سنیما میں اپنے کرداروں سے شہرت پانے والے معروف اداکار اتل پرچورے 57 سال کی عمر میں چل بسے ہیں۔ اتل پرچورے کینسر کے مرض میں مبتلا تھے اور ان کا انتقال 14 اکتوبر کو ہوا جس کی تصدیق ان کے اہلخانہ کی جانب سے کی گئی ۔ مہاراشٹر کے وزیر اعلیٰ ایکناتھ شندے نے بھی اداکار کی موت پر اظہار افسوس کیا ہے۔ پرچورے نے اپنے شاندار کیریئر کے دوران دی کپل شرما شو جیسے مشہور شوز میں اور آل دی بیسٹ میں اجے دیوگن اور سنجے دت جیسے انڈسٹری کے نامور اداکاروں کے ساتھ فلموں میں کام کیا۔","entertainment"
"835","بھارتی سیاستدان بابا صدیقی ممبئی میں قاتلانہ حملے میں جاں بحق","https://urdu.samaa.tv/2087322894","بھارتی سیاستدان اور مہاراشٹر کے سابق وزیر بابا صدیقی ممبئی میں قاتلانہ حملے میں جاں بحق ہوگئے۔ بھارتی میڈیا رپورٹس کے مطابق مہاراشٹر کے سابق وزیر اور نیشنلسٹ کانگریس پارٹی ( این سی پی ) کے رہنما بابا صدیقی ممبئی میں قاتلانہ حملے میں جاں بحق ہوگئے ہیں، انہیں تین موٹر سائیکل سوار حملہ آوروں کی جانب سے فائرنگ کا نشانہ بنایا گیا۔ رپورٹس میں بتایا گیا کہ بابا صدیقی کو قاتلانہ حملے کے بعد زخمی حالت میں لیلاوتی اسپتال لے جایا گیا جہاں وہ زخموں کی تاب نہ لاتے ہوئے چل بسے اور ڈاکٹروں کی جانب سے ان کی موت کی تصدیق کر دی گئی۔ باندرہ ویسٹ سے تین بار ایم ایل اے منتخب ہونے والے بابا صدیقی نے کانگریس چھوڑنے کے بعد رواں سال کے شروع میں اجیت پوار کی پارٹی این سی پی میں شمولیت اختیار کی تھی۔ ’ دی اکنامکس ٹائمز ‘ کی جانب سے ذرائع کا حوالہ دیتے ہوئے رپورٹ کیا گیا کہ پولیس لارنس بشنوئی گینگ کے ملوث ہونے کی تحقیقات کر رہی ہے کیونکہ بابا صدیقی کی بالی ووڈ اداکار سلمان خان سے قربت تھی۔ واضح رہے کہ بابا صدیقی بالی ووڈ سٹارز میں کافی مقبول تھے اور وہ ہر سال رمضان المبارک میں افطار پارٹی پر ستاروں کو مدعو کرتے تھے جبکہ سلمان خان کے ساتھ ان کی گہری دوستی تھی اور انہوں نے شاہ رخ اور سلمان کے درمیان تعلقات بحالی میں اہم کردار کیا۔ خبر رساں ادارے نے ذرائع کے حوالہ سے مزید کہا کہ بابا صدیقی ایس آر اے کے ایک پراجیکٹ کے تنازع میں ملوث تھے اور اس حوالے سے پولیس نے تحقیقات شروع کردی ہیں۔","entertainment"
"836","مہوش حیات کی بھارتی گلوکار یو یو ہنی سنگھ کیساتھ ویڈیو وائرل","https://urdu.samaa.tv/2087322856","پاکستان کی معروف اداکارہ مہوش حیات اب بھارتی مشہور پنجابی گلوکار و ریپر یو یو ہنی سنگھ کے ساتھ جلوے بکھیرتے دکھائی دیں گی۔ سوشل میڈیا پلیٹ فارم انسٹاگرام پربھارتی گلوکاروپاکستانی اداکارہ نے مشترکہ پوسٹ شیئر کرتے ہوئے اپنےمداحوں کوحیران کردیا،دونوں کی مختصرسی ویڈیو  میں یویو ہنی سنگھ کوگاناگاتےہوئےسنا جاسکتا ہے۔ ویڈیو کےکیپشن میں گلوکار ہنی سنگھ نے عندیہ دیا ہےکہ مداحوں کو تھا جس کا انتظار وہ گھڑی قریب ہے۔ A post shared by Yo Yo Honey Singh (@yoyohoneysingh)  ویڈیو میں دونوں ممالک کے فنکاروں کو’گرین بیگ گراؤنڈ‘کےساتھ خوش گوار انداز میں بیٹھے دیکھا جا سکتا ہے،جبکہ گلوکارکو گنگناتے بھی سن سکتے ہیں،ممکنہ طورپروہ اپنے اورمہوش حیات کے آنے والے گانے کے چندبول بھی گنگنا رہے ہیں۔ اس سے قبل ہنی سنگھ نے مہوش حیات کے ساتھ اپنی تصویر شیئر کرتے ہوئے اداکارہ کو ’زندہ دل‘ انسان قرار دیا تھا۔","entertainment"
"837","یونیسف نے معروف اداکارہ صبا قمر کو پاکستان میں بچوں کے حقوق کی سفیر مقرر کردیا","https://urdu.samaa.tv/2087322832","بچوں کی فلاح و بہبود کے لیے کام کرنے والی اقوام متحدہ کی ایجنسی یونیسف نے معروف اداکارہ صبا قمر کو پاکستان میں بچوں کے حقوق کی سفیر مقرر کردیا۔ اقوام متحدہ کا بین الاقوامی چلڈرن ایمرجنسی فنڈ (یونیسف) کی جانب سے جاری بیان کے مطابق صبا قمر پاکستان میں بچوں کے حقوق کی پہلی سفیر مقرر ہوئی ہیں جس کا اعلان بچیوں کے عالمی دن کے موقع پر کیا گیا۔ اداکارہ  صبا قمر نے اس موقع پر کہا کہ وہ پاکستان میں بچوں اور خواتین کے حقوق کے لیے اپنی مہم میں تیزی لائیں گی صبا قمر اس سے پہلے بچیوں کی کم عمری میں شادی کے خلاف قومی سطح پر بھرپور مہم چلاتی رہی ہیں۔","entertainment"
"838","پاکستان کے سینئر اداکار عابد کشمیری انتقال کرگئے","https://urdu.samaa.tv/2087322798","پاکستان کے سینئر اداکار عابد کشمیری انتقال کر گئے۔ عابدکشمیری کی بیٹی نےاپنے والد کے انتقال کی تصدیق کرتے ہوئے بتایا کہ وہ کچھ عرصہ سے بیمار تھے ،۔عابد کشمیری نے سینکڑوں ٹی وی ڈراموں، اسٹیج اورفلموں میں کام کیا، انہوں  نے اپنے پسماندگان میں دو بیٹے اور دو بیٹیاں چھوڑی ہیں۔،انکی عمر 74 سال تھی۔ ","entertainment"
"839","نئے گانے کی ویڈیو شوٹ کے دوران  تلسی کمار حادثے کا شکار ہوگئیں","https://urdu.samaa.tv/2087322634","بھارت کی معروف گلوکارہ تلسی کمار اپنے نئے گانے کی ویڈیو شوٹ کے دوران حادثے کا شکار ہوگئیں۔ بھارتی میڈیارپورٹس کےمطابق بھارت کی معروف گلوکارہ تلسی کمارچنڈی گڑھ میں اپنے نئے گانے کی ویڈیو شوٹنگ کیلئے سیٹ پرموجود تھیں،جہاں گانے کی شوٹنگ جاری تھی،کہ لکڑی کا بنا ہوا سیٹ انکی کمر پر آن گرا، جس کی وجہ سے وہ زخمی ہوگئیں، اس دوران گلوکارہ کو درد سے کراہتے ہوئے بھی دیکھاگیا۔ A post shared by Instant Bollywood (@instantbollywood)  سیٹ پر موجود لوگوں نے بھاگ کر لکڑی کے سیٹ کو پکڑ لیا۔گلوکارہ کے زخمی ہونے پر انکے مداحوں میں تشویش کی لہر دوڑ گئی۔تاہم بتایا جارہا ہے کہ انکی چوٹ گہری نہیں ہے۔ A post shared by T-Series (@tseries.official)    ","entertainment"
"840","پاکستان کے ورسٹائل اداکار مظہرعلی انتقال کرگئے","https://urdu.samaa.tv/2087322621","ٹیلی ویژن ڈراموں افشاں ،شاہین، کالی دیمک اور کانچ کی گڑیا سے شہرت حاصل کرنے والے پاکستان کے کےورسٹائل اداکار مظہرعلی انتقال کرگئے۔ تفصیلات کے مطابق ٹيلی ويژن كے سينئر ادكارمظہر علی انتقال کرگئے،وہ پھیپڑوں کےمرض میں طویل عرصےسےمبتلا تھے،مظہر علی کراچی میں اپنی بہن اور بھائی کے گھر رہائش پذیر تھے،اداکار مظہرعلی کی فیملی کینڈا میں مقیم ہے۔ اداکار کے سوگواروں میں 2 بیٹیاں،ایک بیٹا اور اہلیہ شامل ہیں۔ان کی نماز جنازہ آج بعد نماز مغرب طیبہ مسجد ناظم آباد نمبر 3 میں ادا کی جائے گی۔ واضح رہے کہ مظہر علی گزشتہ كئی سال سے امريكا كے شہر ہيوسٹن ميں مقيم تھے، انہوں نے ٹیلی ویژن کےڈراموں میں کئی یادگارکردار ادا کئے،جس کے باعث وہ عوام میں خاصی شہرت رکھتے تھے، انکے مشہور ڈراموں میں عروسہ،افشاں شامل ہیں۔ ","entertainment"
"841","آغا علی نے اداکارہ حنا الطاف سے طلاق کی خبروں پرخاموشی توڑ دی","https://urdu.samaa.tv/2087322609","پاکستان شوبز انڈسٹری کے معروف اداکار و گلوکار آغا علی نے اداکارہ حنا الطاف سے طلاق کی خبروں پر خاموشی توڑ دی۔ آغا علی نےحال ہی میں ایک پوڈ کاسٹ میں بطور مہمان شرکت کی جہاں اُنہوں نےمختلف موضوعات پر  گفتگوکی،آغا علی نے اعتراف کرتے ہوئے کہاکہ زندگی کا کوئی بھی رشتہ ہو جو آپ نے اپنی خوشی سے بنایا ہو تو اسے نبھانے کی پوری کوشش کرنی چاہیے اور دعا کرنی چاہیے، لیکن اگر پھر بھی آپ کامیاب نہ ہو سکیں تو رشتہ ختم کر دینا چاہیے۔ اداکار نے مزید کہا کہ یہ واقعی بہت مشکل فیصلہ تھا اور زندگی میں کبھی اس کا تصور بھی نہیں کیا تھا اورمیں اللّٰہ کا شکر ادا کرتا ہوں کہ ہماری وجہ سے کسی بچے کو مشکلات نہیں اٹھانا پڑیں گی اور میں اس درد کو سمجھ سکتا ہوں کیونکہ میں جب 5 سال کا تھا تو میرے والد کا انتقال ہو گیا تھا۔ یاد رہےکہ آغا علی کی 2020ء میں لاک ڈاؤن کےدوران  اداکارہ حنا الطاف کیساتھ شادی ہوئی تھی، 2022ء میں اس جوڑے کے درمیان علیحدگی کی خبریں گردش کرنے لگیں جنہیں پہلے تو آغا علی نے مسترد کر دیا تھا۔ ","entertainment"
"842","ثنا جاوید کے سابق شوہر عمیر جسوال نے بھی دوسری شادی کرلی","https://urdu.samaa.tv/2087322583","پاکستان کے معروف گلوکار اور اداکارہ ثنا جاوید کے سابق شوہر عمیر جسوال نے بھی دوسری شادی کرلی۔ فوٹو اینڈ ویڈیو شیئرنگ پلیٹ فارم انسٹاگرام پر گلوکار عمیر جسوال نے اپنی دلہا بنے کی تصویر شیئر کی اور ساتھ میں کیپشن تحریر کیا کہ ’’ الحمداللہ ‘‘۔ A post shared by Umair Jaswal (@umairjaswalofficial)  عمیر جسوال نے کپیشن میں قرآن پاک کی آیت بھی لکھی جس کا مطلب ہے ’’ آپکا رب عنقریب آپکو اتنا عطا فرمائے گا کہ آپ راضی ہو جائیں گے ‘‘۔ گلوکار نے دوسری شادی کس سے کی ہے اس حوالے سے تفصیلات تاحال سامنے نہیں آئی ہیں، تاہم، ان کے مداحوں کی جانب سے انہیں مبارکباد دی گئی ہے۔ یاد رہے کہ عمیر جسوال کی پہلی شادی اداکارہ ثنا جاوید کے ساتھ اکتوبر 2020 میں ہوئی تھی لیکن بعدازاں، جوڑے کے درمیان علیحدگی ہوگئی تھی۔ یہ بھی یاد رہے کہ جنوری 2024 میں علیحدگی کی تصدیق اس وقت ہوئی جب ثنا جاوید اور پاکستان کرکٹ ٹیم کے سابق کپتان شعیب ملک کی شادی کی خبر سامنے آئی تھی۔","entertainment"
"843","بھارتی اداکار اور سابق کرکٹر کی والدہ کی گلاکٹی لاش برآمد","https://urdu.samaa.tv/2087322577","بھارتی اداکار اور سابق کرکٹر سلیل انکولا کی والدہ ملا اشوک انکولا کی گلا کٹی لاش ان کے کمرے سے برآمد ہو ئی ہے ۔ بھارتی میڈیا کے مطابق 77 سالہ ملا اشوک انکولا کی لاش جمعہ، 4 اکتوبر کو پونے کے پرابھات روڈ پر واقع ان کی رہائش گاہ میں ملی۔ پولیس کے مطابق ملا اشوک کا گلا کٹا ہوا تھا اور زخموں سے ظاہر ہوتا ہے کہ انہوں نے ممکنہ طور پر خودکشی کی ہوگی۔ یہ المناک واقعہ اس وقت سامنے آیا جب ملا اشوک کی ملازمہ صبح 11:30 بجے کام کے لیے پہنچی، لیکن دروازے پر کوئی جواب نہ ملنے پر اس نے تشویش کا اظہار کرتے ہوئے اہل خانہ کو اطلاع دی۔پولیس جب فلیٹ میں داخل ہوئی تو اداکار کی والدہ کی لاش کچن کے چاقو سے کٹے ہوئے گلے کے ساتھ ملی۔ میڈیا رپورٹس کے مطابق ملا اشوک انکولا ذہنی صحت کے مسائل کا شکار تھیں، جس کے باعث ممکنہ طور پر انہوں نے یہ انتہائی قدم اٹھایا۔ڈپٹی کمشنر پولیس (ڈی سی پی) سندیپ سنگھ گل نے بتایا کہ لاش مشکوک حالات میں ملی ہے اور وہ تفتیش کر رہے ہیں کہ یہ قدرتی موت تھی، خودکشی یا قتل۔انہوں نے مزید کہا کہ موت کی اصل وجہ پوسٹ مارٹم رپورٹ کے بعد سامنے آئے گی، تاہم تحقیقات ہر پہلو سے جاری ہیں۔ سلیل انکولا ایک مشہور بھارتی اداکار ہیں جو کرکٹ سے زیادہ ٹیلی ویژن ڈراموں میں اپنی کارکردگی کی وجہ سے پہچانے جاتے ہیں۔ وہ مشہور بھارتی ہارر ڈراموں ""وکرال گبرال"" اور ""شش کوئی ہے"" میں اپنے کرداروں کے لیے جانے جاتے ہیں، اور انہوں نے سنجے دت کی فلم میں بھی مرکزی کردار ادا کیا۔ سلیل انکولا نے نومبر 1989 میں بھارت کے لیجنڈری کرکٹر سچن ٹنڈولکر کے ساتھ ٹیسٹ ڈیبیو کیا تھا اور اس میچ میں دو وکٹیں حاصل کی تھیں، لیکن وہ دوبارہ کوئی ٹیسٹ میچ نہیں کھیل سکے۔ لیکن اپنے کیریئر میں صرف 20 ون ڈے میچز کھیلے۔ سلیل انکولا نے 1998 میں 28 سال کی عمر میں پروفیشنل کرکٹ سے ریٹائرمنٹ لے لی اور پھر اداکاری کی دنیا میں قدم رکھا۔","entertainment"
"844","ہاردیک پانڈیا کی سابقہ اہلیہ نتاشا کی شوبز دنیا میں واپسی","https://urdu.samaa.tv/2087322512","بھارتی کرکٹر ہاردیک پانڈیا کی سابقہ اہلیہ، سربیئن ماڈل و ڈانسر نتاشا اسٹینکوویچ نے طلاق کے بعد ایک بار پھر نتاشا کی شوبز دنیا میں واپسی کرلی۔ انسٹاگرام پر سربیئن ماڈل و ڈانسر نے اپنے آنے والے گانے کا پوسٹر شیئر کیا ہے۔ ان کی جانب سے شیئر کی گئی انسٹا اسٹوری کے مطابق ان کی میوزک ویڈیو ’تیرے کرکے‘ کا ٹیزر یوٹیوب پر جاری کر دیا گیا ہے۔ خیال رہے کہ اس سے قبل نتاشا اسٹینکوویچ نے اپنی نئی میوزک ویڈیو کا پوسٹر انسٹاگرام پر شیئر کیا تھا اور اس کے پہلے ٹیزر کی ریلیز کا وقت اور دن بھی بتایا تھا۔ گزشتہ روز نتاشا نے اپنے آفیشل انسٹاگرام ہینڈل پر اپنے نئے پراجیکٹ کا اعلان کیا، اداکارہ نے گلوکار پریت اندر کے ساتھ اپنی نئی آنے والی میوزک ویڈیو ‘تیرے کرکے’ کا پوسٹر شیئر کیا۔ واضح رہے کہ بھارتی میڈیا کی جانب سے دعویٰ کیا جا رہا ہے کہ اب نتاشا اپنی تمام تر توجہ اپنے کام پر لگانا چاہتی ہیں اور یہی ان کی بھارت واپسی کی وجہ ہے۔ یاد رہے کہ ہاردیک پانڈیا نتاشا اسٹینکوویچ مئی 2020ء میں شادی کے بندھن میں بندھے تھے اور دونوں کا ایک 4 سالہ بیٹا آگستیا بھی ہے۔ رواں برس 18 جولائی کو ہاردیک اور نتاشا نے انسٹاگرام پر اپنی علیحدگی کی تصدیق کی تھی۔ ","entertainment"
"845","گوندا نے ہسپتال سے ڈسچارج ہونے کے بعد پیغام جاری کر دیا","https://urdu.samaa.tv/2087322493","بالی ووڈ کے مقبول اداکار گووند ا نے اسپتال سے ڈسچارج ہونے کے بعد  بیان جاری کرتے ہوئے اپنے میڈیا سے اپیل کر دی ۔ بھارتی میڈیا کے مطابق یکم اکتوبر کو تقریباََ 5 بجے کے قریب گووندا اپنی ہی ریوالور سے گولی لگنے کے باعث زخمی ہوگئے تھے جس کے بعد اداکار کو ایمرجنسی میں ممبئی کے نجی اسپتال میں داخل کروایا گیا تھا اور گزشتہ روز 4 اکتوبر کو اُنہیں اسپتال سے ڈسچارج کیا گیا۔ گووندا نے اسپتال سے ڈسچارج ہونے کے بعد بھارتی میڈیا سے گفتگو کرتے ہوئے کہا کہ میں اس نازک اور مشکل وقت میں میری دیکھ بھال کرنے پر اسپتال کے ڈاکٹروں اور عملے کا شکریہ ادا کرنا چاہتا ہوں۔ اداکار نے کہا کہ ان تمام سیاستدانوں اور فنکاروں کا بھی بہت شکریہ، جنہوں نے مجھے فون کرکے میری خیریت دریافت کی اور مجھ سے ملاقات کے لیے اسپتال آئے، میرے پاس میرے چاہنے والوں کے پیار و محبت کا شکریہ ادا کرنے کے لیے الفاظ نہیں ہیں۔ اُنہوں نے حادثے کے بارے میں بات کرتے ہوئے کہا کہ شروع میں، مجھے یقین نہیں آرہا تھا کہ یہ گولی کیسے لگ گئی کیونکہ یہ سب اچانک اور حادثاتی طور پر ہوا۔گووندا نے کہا کہ میرے ہاتھ سے ریوالور نیچے گری اور گولی چل پڑی، جس کی وجہ سے میری ٹانگ پر گہرا زخم بھی آیا لیکن اب میری حالت خطرے سے باہر ہے۔ اداکار نے مداحوں سے مخاطب ہوتے ہوئے کہا کہ براہِ کرم! آپ بھی محتاط رہیں اور میرے اس حادثے سے سبق سیکھیں، سب اپنی حفاظت کریں۔اُنہوں نے میڈیا سے اپیل کرتے ہوئے کہا کہ اس واقعے کو کوئی دوسرا اور غلط رنگ نہ دیں، سچ یہی ہے کہ یہ واقعہ حادثاتی طور پر پیش آیا تھا۔ واضح رہے کہ گووندا کے ساتھ فائرنگ کا واقعہ ان کے گھر میں پیش آیا تھا کہ جب ریوالور الماری میں رکھتے ہوئے اچانک گر گئی تھی اور فائر ہو گیا تھا  جو اداکار کی ٹانگ پر لگ گیا تھا۔گووندا کو ایمرجنسی میں ممبئی کے ایک نجی اسپتال میں منتقل کیا گیا تھا، اداکار کی ٹانگ میں 8 سے 10 ٹانکے لگے۔","entertainment"
"846","جب کوئی اسپکرٹ پسند آیا تو سکرین پر واپسی ہوجائے گی، نوین وقار","https://urdu.samaa.tv/2087322258","پاکستان شوبز انڈسٹری کی معروف اداکارہ نوین وقار کا کہنا ہے کہ وہ ابھی مختلف اسکرپٹس پڑھ رہی ہیں اور جب کوئی اسپکرٹ پسند آیا تو سکرین پر واپسی ہوجائے گی۔ حال ہی میں اداکارہ نوین وقار نے سماء ٹی وی کے پروگرام ""گپ شب "" میں شرکت کی جہاں میزبان واسع چوہدری کے دلچسپ سوالات کا جواب دیا اور اپنی اسکرین پر واپسی کا عزم ظاہر کیا۔ ایک سوال کے جواب میں نوین وقار کا کہنا تھا کہ کچھ عرصہ ہوا ہے کہ میں انڈسٹری میں آئی ہوں اور مختلف کردار ادا کرتی رہی ہوں، اب، میں ایک ایسا کردار کرنے کی منتظر ہوں جس سے مجھے کچھ نیا سیکھنے میں مدد ملے۔ اداکارہ کا مزید کیا کہنا تھا، دیکھیے ویڈیو میں  ","entertainment"
"847","رجنی کانت طبیعت ناساز ہونے کے باعث ہسپتال منتقل","https://urdu.samaa.tv/2087322255","بھارتی فلم انڈسٹری کے لیجنڈری اداکار رجنی کانت کو طبیعت ناساز ہونے کے باعث ہسپتال منتقل کر دیا گیا۔ بھارتی میڈیا رپورٹس کے مطابق اداکار رجنی کانت کو معدے میں تکلیف کے باعث ہسپتال منتقل کیا گیا ، تاہم ان کی طبیعت بہتر ہے۔ رجنی کانت کو پیر کی رات چنئی کے نجی ہسپتال منتقل کیا گیا تھا اور جلد ڈسچارج کر دیا جائے گا۔ دوسری جانب رجنی کانت کی طبعیت سے متعلق خبر سامنے آنے کے بعد ان کے مداحوں میں تشویش کی لہر دوڑ گئی اور انہوں نے جلد صحتیابی کے لئے نیک خواہشات کا اظہار کیا ہے۔","entertainment"
"848","بالی ووڈ سٹار گووندا نے گولی لگنے کے بعد ہسپتال سے پیغام جاری کر دیا","https://urdu.samaa.tv/2087322244","بالی ووڈ سٹار گووندانے اپنی ہی پستول کی گولی لگنے سے زخمی ہونے کے بعد ہسپتال سے مداحوں کیلئے پیغام جاری کر دیاہے ۔ بھارتی میڈیا  کی پورٹس  کے مطابق اداکار گووندا اپنی رہائش گاہ پر گولی لگنے کے وقت اکیلے تھے، وہ اپنے ہی ریوالور سے حادثاتی طور پر گولی چلنے سے زخمی ہوئے۔ اداکار  کو زخمی حالت میں ہسپتال منتقل کردیا گیا تھا۔ ہسپتال سے جاری پیغام میں گووندا کا کہنا تھا کہ ’ اپنے مداحوں کی دعاؤں اور نیک تمناؤں کا شکریہ ادا کرتا ہوں۔ پرستاروں، والدین اور گورو کی دعاؤں نے مجھے بچا لیا ہے، مجھے گولی لگی تھی لیکن اب اسے نکال لیا گیا ہے۔ میں ڈاکٹروں کا بھی شکریہ ادا کرتا ہوں۔‘ گووندا کو گولی لگنے کا واقعہ منگل کی صبح پونے 5 بجے پیش آیا ۔ گووندا کے مینجر ششی سنہا نے میڈیا کو بتایا کہ کولکتہ میں ایک شو تھا اور صبح 6 بجے کی فلائٹ تھی، میں ائیرپورٹ پہنچ چکا تھا اور گووندا نکل رہے تھے جب ان سے غلطی سے گولی چل گئی جو ان کی ٹانگ میں لگی۔ ششی سنہا کے مطابق ریوالور الماری میں رکھنے کے دوران گرگیا اور غلطی سے فائر ہوگیا۔ گووندا جی کو صرف ایک ٹانگ پر چوٹ آئی اور ان کا زخم خطرناک نہیں ہے۔اسپتال میں ایک چھوٹے سے آپریشن کے بعد گووندا کی ٹانگ سے گولی نکال لی گئی ہے۔ گووندا 90 کی دہائی میں کامیڈی ہیرو کے طور پر بےحد مقبول تھے۔ گووندا کی مقبول  فلموں میں آنکھیں (1993)، راجا بابو (1994)، قُلی نمبر 1 (1995)، دیوانہ مستانہ (1997)، دُلہے راجہ (1998)، بڑے میاں چھوٹے میاں (1998)، اناڑی نمبر 1 (1999) اور جوڑی نمبر 1 (2001) شامل ہیں۔","entertainment"
"849","بالی ووڈ اداکار گووندا نے غلطی سے اپنے ہی ریوالور سے خود کوگولی مار لی","https://urdu.samaa.tv/2087322205","اداکار اور شیو سینا کے رہنما گووندا نے غلطی سے اپنےہی ریوالور سے خود کو گولی مار لی۔ بھارتی میڈیارپورٹس کےمطابق اداکارگووندا کےریوالور سےغلط فائر ہوا اورگولی ان کےگھٹنے میں جا لگی۔وہ اپنے ریوالور کو چیک کررہے تھے کہ اسی دوران گولی چل گئی۔ میڈیارپورٹس میں بتایاگیا کہ انھیں ممبئی کے کریٹی کیئر ہسپتال کے انتہائی نگہداشت یونٹ (آئی سی یو) میں داخل کرایا گیا ہے،ہسپتال انتظامیہ نے اداکار کی حالت کے بارے تبصرہ کرنے سے گریز کیا ہے۔ واقعہ کے وقت گووندا کی اہلیہ سنیتا آہوجا ممبئی میں نہیں تھیں۔ آہوجا کا کہنا ہے کہ  گووندا ٹھیک ہیں اور اب خطرے سے باہر ہیں۔ خیال رہے کہ گووندا 90 کی دہائی میں کامیڈی ہیرو کے طور پر بےحد مقبول تھے۔گووندا کی مقبول سپر ہٹ فلموں میں آنکھیں (1993)، راجا بابو (1994)، قُلی نمبر 1 (1995)، دیوانہ مستانہ (1997)، دُلہے راجہ (1998)، بڑے میاں چھوٹے میاں (1998)، اناڑی نمبر 1 (1999) اور جوڑی نمبر 1 (2001) شامل ہیں۔2000 کی دہائی میں انہوں نے بھاگم بھاگ (2006)، پارٹنر (2007) اور لائف پارٹنر (2009) جیسی بلاک بسٹر فلموں میں کام کیا۔  ","entertainment"
"850","سیاست سے اس وقت تائب ہوں، ابرار الحق","https://urdu.samaa.tv/2087322137","پاکستان کے معروف گلوکار اور سماجی و سیاسی رہنما ابرار الحق کا کہنا ہے کہ اس ملک میں فلحال سیاست ہو نہیں رہی اس لئے میں بھی اس وقت سیاست سے تائب ہوں۔ سماء ڈیجیٹل کے پروگرام ’ کافی ود سما ء ‘ میں گفتگو کرتے ہوئے گلوکار ابرار الحق کا کہنا تھا کہ اگر سابق وزیر اعظم عمران خان نے جیل سے رہائی کے بعد ان سے رابطہ کیا تو وہ پاکستان کے لئے ضرور کام کریں گے۔ ابرار الحق کا مزید کیا کہنا تھا دیکھیے اس ویڈیو میں۔  ","entertainment"
"851","فراڈ کا مقدمہ؛ اداکارہ نازش جہانگیر کی عبوری ضمانت خارج","https://urdu.samaa.tv/2087322021","لاہور کی سیشن عدالت نے اداکارہ نازش جہانگیر کی عبوری ضمانت خارج کر دی۔ عدالت نے عدم پیروی کی بنیاد پر اداکارہ کی ضمانت خارج کی ہے۔ اداکارہ نازش جہانگیر کے خلاف تھانہ ڈیفنس سی پولیس نے مقدمہ درج کر رکھا ہے۔ عدالت نےشریک ملزم سکندر کی عبوری ضمانت میں اکتوبر کے پہلے ہفتے تک توسیع کردی،نازش جہانگیر کےخلاف ایف آئی آر اذان اسود ہارون نے درج کروائی،ایف آئی آر کے مطابق مدعی کا کہنا ہے کہ اداکارہ نازش جہانگیر نے 25 لاکھ روپے اور گاڑی 2 ماہ کے لیے لی تھی، مدعی کا کہنا ہےکہ 2 ماہ گزرنے کے بعد بھی اداکارہ نے 25 لاکھ روپے واپس نہیں کیے اور نہ ہی گاڑی واپس کی۔عدالت نے اداکارہ کی عبوری ضمانت خارج کرتے ہوئے شریک ملزم کی عبوری ضمانت میں اکتوبر کے پہلے ہفتے تک توسیع کر دی۔ ","entertainment"
"852","بھارتی گلوکارہ نیہا ککڑ کی واقعی شوہر سے طلاق ہو رہی ہے؟ شوہر نے خاموشی توڑ دی","https://urdu.samaa.tv/2087321937","بالی ووڈ کی معروف گلوکارہ نیہا ککڑ اور شوہر کے درمیان طلاق کی افواہوں زیر گردش تھیں جنہیں ان کے شوہر اور گلوکار روہن پریت سنگھ نے بے بنیاد قرار دیتے ہوئے خاموشی توڑ دی ہے ۔ تفصیلات کے مطابق ایک انٹرویو میں روہن پریت سنگھ نے کہا کہ ’افواہیں تو افواہیں ہی ہوتی ہیں، ان کا حقیقت سے کوئی تعلق نہیں ہوتا۔ یہ صرف بنی بنائی باتیں ہیں، کل کوئی کچھ اور بولے گا، لیکن ہمیں اپنے ذاتی رشتے پر ان کا اثر نہیں ڈالنا چاہیے۔‘ انہوں نے مزید کہا کہ لوگوں کی باتیں کرنے کا اپنا کام ہے اور اگر انہیں اس میں مزہ آتا ہے تو انہیں کرنے دیں۔ ہماری زندگی ہماری ہے، اور ہم اسے اپنے حساب سے گزار رہے ہیں۔ روہن پریت سنگھ نے زور دیا کہ ذاتی اور پیشہ ورانہ زندگی کو الگ رکھنا ضروری ہے، باتیں ہمیشہ کامیاب لوگوں کے بارے میں ہوتی ہیں، اس لیے یہ باتیں چلتی رہنی چاہئیں تاکہ معلوم ہو کہ آپ ترقی کر رہے ہیں۔ واضح رہے کہ روہن پریت سنگھ اور نیہا ککڑ نے 2020 میں شادی کی تھی، اور ان کے درمیان طلاق سے پہلے بچے کی پیدائش کی افواہیں بھی گردش کرتی رہیں، جن کی بعد میں تردید ہوئی۔ ","entertainment"
"853","بالی ووڈ اداکارہارمیلامٹونڈکرکا شادی کے 8 سال بعد شوہر سے طلاق کا فیصلہ","https://urdu.samaa.tv/2087321880","بالی ووڈ کی معروف اداکارہ ارمیلامٹونڈکر نے شادی کے 8 سال بعد بزنس مین شوہر محسن اختر میر سے طلاق کی درخواست دائر کردی۔ بچاس سالہ اداکارہ  نے 2016 میں کشمیری کاروباری شخصیت سےشادی کی تھی، ذرائع کا کہنا ہے کہ اداکارہ نے کافی سوچ بچار کے بعدمحسن کے ساتھ اپنی شادی ختم کا فیصلہ کیا ہے۔ اگرچہ علیحدگی کی وجہ ابھی تک معلوم نہیں ہوسکی ہے، یہ طلاق باہمی شرائط پر نہیں ہورہی ہے۔ اداکارہ نے 2019 میں انڈین نیشنل کانگریس سےسیاست میں قدم رکھا اورپھر 2020 میں انہوں نے شیوسینا میں شمولیت اختیار کی۔ ارمیلاکو آخری بار 2018کی فلم کے ایک گانے میں دیکھا گیا تھا۔اس کے بعد وہ ٹی وی پربچوں کے ڈانس رئیلٹی شو کے لئے جج کے طور پر بھی نظر آئیں۔","entertainment"
"854","گاڑی پر جعلی نمبرپلیٹ لگانے پر ٹک ٹاکر ندیم نانی والا گرفتار","https://urdu.samaa.tv/2087321841","پولیس نے جعلی نمبرپلیٹ لگانے والے ٹک ٹاکر ندیم نانی والا کو گرفتار کرلیا۔ ایس ایچ او ڈیفنس لاہور کے مطابق ٹک ٹاکر ندیم مبارک عرف ندیم نانی والا نے اپنی گاڑی پر  جعلی نمبر پلیٹ لگا رکھی  تھی۔ ڈیفنس کے مین بلیوارڈ کے قریب ناکے پر چیکنگ کی گئی تو نمبرپلیٹ جعلی نکلی۔ ملزم کو موقع پر گرفتار کرلیا گیا۔ ڈیفنس پولیس نے گاڑی 804  قبضے میں لے کر پولیس کی مدعیت میں ملزم ندیم نانی والا کے خلاف مقدمہ درج کرلیا۔","entertainment"
"855","بالی ووڈ کی معروف اداکارہ کرینہ کپور نے زندگی کی 44 بہاریں دیکھ لیں","https://urdu.samaa.tv/2087321668","بالی ووڈ کی معروف اداکارہ کرینہ کپور 44 سال کی ہوگئیں۔ بالی ووڈکی (بےبو) کرینہ کپورخان آج اپنی 44 ویں سالگرہ منارہی ہیں،اداکارہ نےاپنےانسٹاگرام اکاونٹ سے کچھ دلکش تصاویر بھی شیئر کی ہیں،جن میں بےبو نے سرخ رنگ کا لباس زیب تن کر رکھا ہے،،اور ہاتھ میں سرخ غبارے پکڑے ہوئے ہیں۔ A post shared by Kareena Kapoor Khan (@kareenakapoorkhan)  اداکارہ کی سالگرہ کے موقع پر ساتھی اداکاروں کی جانب سے انھیں مباکباد دی جارہی ہیں،اس سے قبل کرینہ کپور خان نے ہندی فلم انڈسٹری میں اپنے 25 سال مکمل ہونے پر بھی جشن منایا۔ کرینہ کپور کی بہن کرشمہ کپور نے انکی بچپن کی تصاویر شیئر کرکے انکو سالگرہ کی مباکباد اور دعائیں دیں۔ A post shared by Filmymantra Media (@filmymantramedia)  A post shared by Kareena Kapoor Khan (@kareenakapoorkhan)  کرینہ کو حال ہی میں ہنسل مہتا کی فلم دی بکنگھم مرڈرز میں دیکھا گیا تھا۔ اس فلم میں شیف رنویر برار بھی ہیں جو 13 ستمبر کو سینما گھروں میں ریلیز ہوئی تھی۔","entertainment"
"856","سلمان خان کے والد سینئر اسکرین رائٹر سلیم خان کو جان سے مارنے کی دھمکی","https://urdu.samaa.tv/2087321558","بالی ووڈ اداکارہ سلمان خان کے والد سینئر اسکرین رائٹر سلیم خان کو جان سے مارنے کی دھمکی موصول ہوئی ہے۔ بھارتی میڈیا رپورٹس کے مطابق سلیم خان معمول کے مطابق صبح کی سیر کیلئے پارک میں موجود تھے، وہاں اچانک موٹر سائیکل آکر رکی،موٹر سائیکل پر ایک عورت اور مرد سوار تھے،عورت اتری اور اس نے سلیم خان کے پاس آکر جان سے مارنے کی دھمکی دی۔ سلیم خان کو دھمکی دیتے ہوئے ملزم نے یہ بھی کہا کہ ’لارنس بشنوئی کو بلاؤں کیا‘؟دھمکی  دینے کے بعد دونوں وہاں سے چلے گئے۔ بعد ازاں سلیم خان نے باندرہ پولیس اسٹیشن میں شکایت درج کروائی جس کے بعد پولیس نے کچھ مشتبہ افراد کو پوچھ گچھ کے لیے حراست میں لے لیا۔ اس سے قبل 14 اپریل کو 2 موٹر سائیکل مسلح افراد نے ممبئی کے باندرہ میں واقع سلمان خان کی رہائش گاہ گلیکسی اپارٹمنٹس کے باہر فائرنگ کی اور موقع سے فرار ہو گئے۔ پولیس نے سی سی ٹی وی فوٹیج کی مدد سے ملزمان کو گرفتار کیا۔ پوچھ گچھ کے دوران یہ بات سامنے آئی کہ فائرنگ کے پیچھے گینگسٹر لارنس بشنوئی کا ہاتھ تھا۔ ملزمان نے اعتراف کیا کہ لارنس بشنوئی نے سلمان خان کی رہائش گاہ پر فائرنگ کرنے پر ان سے 400,000 روپے دینے کا وعدہ کیا تھا۔","entertainment"
"857","بھارتی اداکار اپنے بچوں کی دیکھ بھال کرنے والی خواتین کو کتنی تنخواہ دیتے ہیں؟ حیران کن انکشاف","https://urdu.samaa.tv/2087321404","بالی ووڈ سٹارز جس طرح اپنی سیکیورٹی پر دل کھول کر خرچ کرتے ہیں ویسے ہی وہ اپنے بچوں کی دیکھ بھال میں بھی پیسوں کو کوئی اہمیت نہیں دیتے بلکہ بھاری معاوضوں پر نینیوں کو بھرتی کرنے کا رواج ہے ۔ گزشتہ برس بھارتی میڈیا پر ان اسٹارز کی نینی کے معاوضوں کی ایک رپورٹ شیئر کی گئی تھی جس کی تفصیلات کچھ اس طرح ہیں۔ کرینہ کپور بھارتی میڈیا کے مطابق پٹودی خاندان کی بہو اور بالی وڈ بیبو کرینہ کپور اس وقت  اپنے بیٹوں کی نینی کو دیگر بالی وڈ اسٹارز کے مقابلے میں زیادہ تنخواہ دیتی ہیں۔ رپورٹ کے مطابق کرینہ کپور کے بیٹوں جے اور تیمور کی نینی کو ماہانہ 3 لاکھ بھارتی روپے تنخواہ دی جاتی ہے۔ شاہ رخ خان شاہ رخ بالی وڈ کے امیر ترین اداکاروں میں سرفہرست ہیں اور یہی وجہ ہے کہ اداکار کے چھوٹے بیٹے ابراہم کی نینی بھی ماہانہ لاکھوں کی تنخواہ وصول کرتی رہی ہیں۔ بھارتی میڈیا کے مطابق شاہ رخ کے چھوٹے بیٹے کی نینی کی تنخواہ 5 لاکھ بھارتی روپے تھی اور کچھ رپورٹس میں ابراہم کی نینی کی تنخواہ 2 لاکھ ماہانہ بھی بتائی جاتی ہے۔ کرن جوہر بھارتی میڈیا کے مطابق بالی وڈ ڈائریکٹر کرن جوہر کے بچوں یش اور روحی کی دیکھ بھال کیلئے ایک کے بجائے 2 نینی مامور ہیں جو ان کی غیر موجوگی میں ان کے بچوں کا خیال رکھتی ہیں۔ رپورٹ کے مطابق کرن جوہر کے بچوں کی ایک نینی کو ماہانہ 3 سے 4 لاکھ ماہانہ تنخواہ دی جاتی ہے یہ رقم ماہانہ 6 سے 8 لاکھ بنتی ہے۔ سنی لیون بالی وڈ اداکارہ سنی لیون کے 3 بچے ہیں جن کی دیکھ بھال کیلئے اداکارہ نے 2 نینی رکھی ہوئی ہیں، اداکارہ ایک نینی کو ماہانہ 2 لاکھ روپے تنخواہ دیتی ہیں۔ شاہد کپور اور میرا راجپوت بالی وڈ اداکار شاہد کپور کی دو اولادیں ہیں جن کی دیکھ بھال کیلئے میرا راجپوت نینی کو 80 ہزار ماہانہ تنخواہ دیتی ہیں۔ نیہا دھوپیا بھارتی میڈیا کے مطابق نیہا دھوپیا اپنے دونوں بچوں کی نینی کو 60  ہزار ماہانہ تنخواہ دیتی ہیں۔ عامر خان بالی وڈ کے مسٹر پرفیکشنسٹ عامر خان اپنے بیٹے آزاد کی دیکھ بھال کیلئے رکھی جانے والی نینی کو سالانہ ڈھائی کروڑ روپے تنخواہ دیتے ہیں۔ آزاد اب بڑے ہوچکے ہیں اور خیال خود رکھ سکتے ہیں لیکن اس کے باوجود نینی ہر وقت عامر خان کی بیٹےکی دیکھ بھال کیلئے موجود رہتی ہیں۔","entertainment"
"858","معروف اداکارہ ادیتی راؤ حیدری اور سدھارتھ نے شادی کرلی","https://urdu.samaa.tv/2087321372","بالی ووڈ کی معروف اداکارہ ادیتی راؤ حیدری اور سدھارتھ باضابطہ طور پر شادی کرلی ۔ جوڑے نے اپنی شادی کی تصاویر سوشل میڈیا پلیٹ فارم انسٹاگرام پر شیئر کیں۔دولہا اور دلہن دونوں نے اپنے خاندان کے افراد اور قریبی دوستوں کی موجودگی میں شادی کے بندھن میں بندھ گئے۔ دلہن نے اپنے بڑے دن کے لیے ٹشو آرگنزا کا لہنگا، سونے کی جیولری اور بالوں میں گجرے بھی لگائے،جبکہ دولہا نے سفید رنگ کے روایتی لباس کا انتخاب کیا۔ A post shared by Aditi Rao Hydari (@aditiraohydari)  جوڑے نے شادی کی تقریب بھارت کے تاریخی مندر میں کی،اداکارہ کی جانب سے تصویر شیئر کی گئی جس کے کیپشن میں انہوں اپنے شوہر سدھارتھ کیلئےلکھا کہ  تم میرا سورج ،چاند اور ستارہ ہو۔ جوڑا اب سے کچھ سال پہلے ایک دوسرے کو ڈیٹ کررہا تھا،انہوں اس سال کے آغازپر اپنی منگنی کا اعلان کیا،دونوں کی پہلی ملاقات 2021 میں تیلگو فلم مہا سمندرم کے سیٹ پر ہوئی تھی۔ اور آج جوڑے نے 16 ستمبر کو خاموشی سے شادی کرکے اپنے مداحوں کو حیران کردیا۔ جوڑے کو شوبز سے تعلق رکھنے والے ساتھی اداکاروں کی جانب سے مباکبادوں کا سلسلہ جاری ہےخیال رہے کہ  ادیتی رائے حیدری نے حال میں ریلیز ہونے والی فلم ہیرا منڈی میں جلوہ گر ہوئیں تھیں،جس کو کافی زیادہ مقبولیت ملی ہے۔","entertainment"
"859","ٹریڈنگ کے نام پر 2200 کروڑ روپے کا فراڈ، بھارتی اداکارہ گرفتار","https://urdu.samaa.tv/2087321260","بھارتی ریاست آسام پولیس نے آن لائن اسٹاک ٹریڈنگ کے نام پر لوگوں کے ساتھ فراڈ کرنے والی بھارتی اداکارہ اور انکے شوہر کو گرفتار کرلیا گیا۔ بھارتی میڈیا کے مطابق آسام پولیس نے آن لائن اسٹاک ٹریڈنگ کے نام پر 2200 کروڑ روپے کے فراڈ میں معروف فلم اسٹار اور کوریوگرافر سومی بورا اور ان کے فوٹوگرافر شوہر تارکک بورا کو حراست میں لے لیا۔ پولیس نے سومی بورا اور ان کے شوہر تارکک بورا کو گرفتار کرنے کے بعد جاری بیان میں کہا کہ ہوسکتا ہے کہ ان دونوں نے انڈسٹری کے کئی اداکاروں کے ساتھ جعالسازی کی ہو، یہ فراڈ سکیورٹی اینڈ ایکسچینج بورڈ آف انڈیا کے ساتھ رجسٹریشن کے بغیر کیا جا رہا تھا، اور یہ غیر قانونی ہے۔ رپورٹ کے مطابق اداکارہ سومی بورا اور ان کے شوہر کی گرفتاری کے بعد مزید گرفتاریوں کا امکان ہے۔ کیس کی تفتیش کا ابھی آغاز ہوا ہے۔ ایک تفتیش کار نے بی بی سی کو بتایا کہ اب تک کی تفتیش سے پتا چلا ہے کہ اس فراڈ میں ہزاروں افراد کو ہدف بنایا گیا ہے۔","entertainment"
"860","اداکارہ ملائکہ اروڑا کے والد انیل مہتا کی پوسٹ مارٹم سامنے آ گئی","https://urdu.samaa.tv/2087321242","بالی ووڈ اداکارہ ملائکہ اروڑا کے والد انیل مہتا کی پوسٹ مارٹم رپورٹ سامنے آگئی۔ بھارتی میڈیا کے مطابق انیل مہتا کی پوسٹ مارٹم رپورٹ میں انکشاف ہوا ہے کہ اُن کی موت اونچائی سے چھلانگ لگانے کے باعث جسم پر لگنے والی چوٹوں اور متعدد زخموں کی وجہ سے ہوئی جوکہ خودکشی کے زمرے میں ہی آتی ہے۔ دوسری جانب پولیس کا کہنا ہے کہ ہماری فرانزک ٹیمیں جائے حادثہ پر موجود ہیں، ہم ہر پہلو سے حادثے کی تحقیقات کررہے ہیں لیکن اب تک کی تفتیش کے مطابق انیل مہتا نے خودکشی ہی کی ہے۔ ملائکہ اروڑا کے والد انیل مہتا نے 11 ستمبر کی صبح اپنے اپارٹمنٹ کی چھٹی منزل سے چھلانگ لگاکر خودکشی کی جبکہ گزشتہ روز ممبئی میں اُن کی آخری رسومات ادا کی گئیں۔انیل مہتا کی خودکشی کے وقت، اُن کی دونوں بیٹیاں ملائکہ اروڑا اور امریتا راؤ اپنے والد کی رہائش گاہ پر موجود نہیں تھیں بلکہ ملائکہ تو کام کے سلسلے میں شہر سے باہر تھیں۔ملائکہ اروڑا کے والد کی لاش کا پوسٹ مارٹم 11 ستمبر کی رات 8 بجے ممبئی کے کوپر اسپتال میں کیا گیا جس کی رپورٹ سامنے آگئی ہے۔ انیل مہتا نے سوگواران میں ان کی بیٹیاں، اداکارہ ملائکہ اروڑا، امریتا اروڑا اور سابقہ اہلیہ جوائس پولی کارپ چھوڑے ہیں۔ یاد رہے کہ ملائکہ اروڑہ کی عمر صرف 11 سال تھی کہ جب ان کے والدین کے درمیان علیحدگی ہوگئی تھی، والدین کی علیحدگی کے بعد، ملائکہ اور اُن کی چھوٹی بہن امریتا راؤ اپنی والدہ کے ساتھ رہیں۔ طلاق کے بعد کافی عرصے تک ملائکہ اروڑا کے والدین علیحدہ رہے لیکن گزشتہ کچھ عرصے سے انیل مہتا اپنی سابقہ اہلیہ جوائس کے ساتھ ہی رہ رہے تھے اور خودکشی کے وقت بھی جوائس اپنے سابق شوہر کی رہائش گاہ پر ہی موجود تھیں۔  ","entertainment"
"861","بھارت کی امیر ترین اداکارہ کون ہیں ؟ جواب آپ سوچ بھی نہیں سکتے","https://urdu.samaa.tv/2087321191","بالی ووڈ کے اداکاروں کی دولت کا تو اکثر چرچا رہتا ہے لیکن اب پہلی مرتبہ اداکاراوں کی فہرست سامنے آ گئی ہے جن کی دولت کے بارے میں جان کر آپ بھی دنگ رہ جائیں گے ۔ ہورون انڈیا رچ لسٹ 2024 کے مطابق بھارت میں ایک ہزار 539 افراد ایسے ہیں جن کے پاس ہزار کروڑ سے زائد کے اثاثے ہیں جبکہ گزشتہ سال کے مقابلے میں رواں سال 220 مزید بھارتی شہری امیر ترین افراد کی فہرست میں شامل ہوئے ہیں۔ فہرست کے مطابق بالی ووڈ کنگ شاہ رخ خان بھارت کے سب سے امیر ترین اداکار ہیں جن کے کُل اثاثوں کی مالیت 7300 کروڑ بھارتی روپے ہے۔ دوسری جانب بھارت کی امیر ترین اداکارہ کا نام بھی سامنے آگیا ہے جس نے سب کو حیران کردیا ہے کیونکہ وہ اداکارہ نہ تو ایشوریا رائے بچن ہیں، نہ پریانکا چوپڑا ہیں، نہ دیپیکا پڈوکون ہیں، نہ عالیہ بھٹ اور نہ ہی کترینہ کیف ہیں بلکہ وہ ماضی کی مقبول بالی ووڈ اداکارہ ہیں۔یہ امیر ترین بھارتی اداکارہ جوہی چاولہ ہیں جو 4 ہزار 600 کروڑ  بھارتی روپے کے اثاثوں کی مالک ہیں۔ واضح رہے کہ جوہی چاولہ کے علاوہ کوئی دوسری بھارتی اداکارہ 1000 کروڑ کلب میں شامل نہیں ہے۔","entertainment"
"862","اداکارہ شگفتہ اعجاز کے شوہر یحییٰ صدیقی انتقال کرگئے","https://urdu.samaa.tv/2087321155","معروف پاکستانی اداکارہ شگفتہ اعجاز کے شوہر یحییٰ صدیقی انتقال کرگئے۔ شگفتہ اعجاز نے اپنے آفیشل انسٹاگرام اکاونٹ پراپنےشوہر یحییٰ صدیقی کی تصویر پوسٹ کرتے ہوئے اُن کے انتقال کی افسوسناک خبر شیئر کی ہے،سینیئر اداکارہ نے اپنی پوسٹ میں کہا کہ میرے شوہر یحییٰ صدیقی انتقال کرگئے ہیں، براہِ کرم! اُن کی مغفرت کے لیے سورۃ فاتحہ پڑھیں۔ یحییٰ صدیقی کے انتقال پر شگفتہ اعجاز کے مداحوں اور شوبز شخصیات کی جانب سے گہرے دُکھ کا اظہار کیا جارہا ہے۔ A post shared by Shagufta Ejaz (@shaguftaejazofficial)  واضح رہے کہ شگفتہ اعجاز کے شوہر یحییٰ صدیقی پچھلے 5 برسوں سے کینسر میں مبتلا تھے اور نجی اسپتال میں زیرِ علاج تھے۔ شگفتہ اعجاز اور یحییٰ کی یہ دوسری شادی تھی، دونوں کی پہلی شادیوں سے دو دو بچے ہیں۔","entertainment"
"863","اداکارہ ملائکہ اروڑا کا والد کی خودکشی کے بعد پہلا پیغام وائرل ہو گیا","https://urdu.samaa.tv/2087321123","بالی وڈ اسٹار ملائکہ اروڑا کی جانب سے والد ‘انیل مہتا‘ کی مبینہ خودکشی کے بعد سوشل میڈیا پر جاری کیا جانے والا پہلا پیغام وائرل ہوگیا ہے ۔ تفصیلات کے مطابق اداکارہ ملائکہ اروڑا آج صبح والد کے انتقال کے بعد پونے سے ممبئی پہنچی تھیں جہاں سوشل میڈیا پر وائرل ہونے والی ویڈیوز میں ملائکہ کو نم آنکھوں کے ساتھ گہرے رنج میں دیکھا جاسکتا ہے۔ بھارتی میڈیا پر جاری رپورٹس میں دعوٰی کیا جارہا ہے کہ ‘انیل مہتا کی جانب سے خودکشی سے قبل آخری فون کال اپنی دونوں بیٹیوں ملائکہ اور امرتا کو کی گئی تھی۔جس میں ان کا کہنا تھا کہ وہ ‘تھک گئے ہیں‘ جس کے بعد ملائکہ کے سوتیلے والد کی خودکشی کی خبر میڈیا پر نشر ہوئی۔ بالی وڈ کی آئٹم گرل ملائکہ اروڑا کی جانب سے والد کے انتقال کے بعد فوٹو اینڈ ویڈیو شیئرنگ ایپ انسٹاگرام پر اپنی پہلی پوسٹ جاری کی گئی جو دیکھتے ہی دیکھتے وائرل ہوگئی۔ A post shared by Malaika Arora (@malaikaaroraofficial)   ملائکہ کی جانب سے انسٹاگرام پر جاری کی جانے والی پوسٹ میں مداحوں کو بتایا گیا کہ ’والد کی وفات  کے بعد ہمارا خاندان گہرے صدمے میں ہے، ہمیں اپنے پیارے والد انیل مہتا کے انتقال کا اعلان کرتے ہوئے بہت دکھ ہورہا ہے کیونکہ  وہ ایک نرم مزاج  دادا، پیار کرنے والے شوہر اور ہمارے بہترین دوست تھے۔ ہمارا خاندان اس نقصان سے گہرے صدمے میں ہے اور ہم اس مشکل وقت میں میڈیا اور خیر خواہوں سے پرائیویسی کی درخواست کرتے ہیں‘۔ واضح رہے کہ علی الصبح بھارتی میڈیا پر یہ خبر نشر ہوئی کہ بالی وڈ سپر اسٹار ملائکہ اروڑا کے سوتیلے والد انیل مہتا نے ممبئی کے پوش علاقے باندرہ میں واقع اپنے اپارٹمنٹ سے چھلانگ لگا کر خودکشی کرلی۔ جس کے بعد بالی وڈ اسٹار ملائکہ اروڑا کی والدہ کی رہائش گاہ پر پُرسہ دینے کیلئے  پہنچنے والوں میں بالی وڈ کی بڑی بڑی نامور شخصیات کے نام سرِفہرست ہیں جن میں ملائکہ کے سابق سسرالیوں سمیت سابق بوائے فرینڈ ‘ارجن کپور‘ بھی شامل ہیں۔","entertainment"
"864","ٹک ٹاک اسٹار جنت مرزا نے جاپانی فیشن انڈسٹری میں اپنی جگہ بنا لی","https://urdu.samaa.tv/2087321122","پاکستان کی سب سے زیادہ فالو کی جانے والی ٹک ٹاک اسٹار جنت مرزا نے جاپان کے ایک فیشن شو میں جاپانی ماڈلنگ ایجنسی کے لیے ریمپ واک کی۔ جنت مرزا نے اپنی ریمپ واک کی تصاویر اپنے آفیشل انسٹاگرام اکاؤنٹ پر شیئر کیں جن میں دیکھا جا سکتا ہے کہ وہ جاپانی فیشن شو میں شاندار انداز میں جلوہ گر ہو رہی ہیں۔ انہوں نے جاپانی فیشن شو میں دو مختلف قسم کے ملبوسات زیب تن کیے۔ جنت مرزا کے انسٹاگرام پر شیئر کی گئی تصاویر میں وہ سرخ اور سفید رنگ کا لباس پہنے نظر آ رہی ہیں جبکہ سوشل میڈیا پر وائرل ہونے والی دیگر تصاویر میں وہ جامنی لباس میں دکھائی دے رہی ہیں۔ جنت مرزا نے کہا کہ جاپانی ماڈلنگ ایجنسی کی لانچ پارٹی میں ہونے والے فیشن شو میں ریمپ واک کرنے سے انہیں بہت خوشی محسوس ہوئی۔  A post shared by Jannat Mirza (@jannatmirza_)","entertainment"
"865","بھارت کے معروف اداکار کار حادثے میں زخمی","https://urdu.samaa.tv/2087321121","بھارتی ’ کناڈا فلم انڈسٹری ‘ کے معروف اداکار ’ کرن راج ‘ کار حادثے میں زخمی ہو گئے ہیں تاہم ڈاکٹروں کا کہنا ہے کہ ان کی حالت خطرے سے باہر ہے ۔ تفصیلات کے مطابق بھارتی اداکار کرن راج مرسیڈیز میں اپنے ایگزیکٹو پروڈیوسر کے ساتھ سفر کر رہے تھے کہ گاڑی ڈیوائیڈر سے ٹکرا کر الٹ گئی ، ان کے ساتھ موجود ایگزیکٹو پروڈیوسر محفوظ رہے اور انہیں کسی قسم کی چوٹ نہیں آئی لیکن اداکار کو چوٹیں آئیں، ریسکیو اہلکاروں نے انہیں فوری ہسپتال منتقل کیا جہاں انہیں طبی امداد فراہم کی جارہی ہے ۔ کرن راج دراصل اپنی نئے آنے والی فلم ’ رانی ‘ کی شوٹنگ مکمل کرنے کے بعد واپس جارہے تھے کہ راستے میں حادثہ پیش آ گیا ، بتایا جارہاہے کہ ان کے سینے پر چوٹیں آئی ہیں ، حادثے کے بعد گاڑی کی تصاویر سوشل میڈیا پر وائرل ہو رہی ہیں جس سے واضح ہوتاہے کہ حادثہ شدید نوعیت کا تھا ۔ ہ سپتال کی جانب سے ابھی تک ان کی صحت کے حوالے سے کوئی تفصیل جاری نہیں کی گئی اور مداح اپنے اداکار کی صحت کے حوالے سے تشویش میں مبتلا ہیں۔ ","entertainment"
"866","ملائیکہ اروڑا کے والد نے خودکشی سے قبل کسے فون کیا تھا ؟ بھارتی پولیس کا انکشاف","https://urdu.samaa.tv/2087321116","ملائیکہ اروڑا کے والد کی خودکشی نے بالی ووڈ انڈسٹری کا ہلا کر رکھ دیاہے اور انڈسٹری کے تمام بڑے نام اظہار تعزیت کیلئے اداکارہ کے گھر کا رخ کرتے دکھائی دے رہے ہیں ۔ تفصیلات کے مطابق بھارتی پولیس نے معاملے کی تحقیقات کا آغاز کر دیاہے اور کہاہے کہ فی الحال کوئی سوسائیڈ نوٹ برآمد نہیں ہوا، وہ عمارت کی چھٹی منزل پر رہتے تھے اور جس وقت انہوں نے چھلانگ لگائی اس وقت ملائیکہ اروڑا گھر پر موجود نہیں تھیں ۔ بھارتی میڈیا کا کہناہے کہ خودکشی سے قبل انیل اروڑا نے اپنی چھوٹی بیٹی امریتا سے فون پر بات کی تھی ، جو کہ فون ریکارڈ سے بھی ثابت ہو تا ہے ، امریتا اپنے والد کے زیادہ قریب تھیں اور ان کی لاڈلی بھی تھیں ۔ بھارتی ویب سائٹ پی ٹی آئی نے اپنی رپورٹ میں فیملی ذرائع سے دعویٰ کیاہے کہ ملائکہ کے والد کا آج صبح انتقال ہو چکاہے لیکن یہ تصدیق ہو چکی ہے کہ خود کشی نہیں بلکہ ایک حادثاتی موت ہے ، اہل خانہ اس وقت صدمے میں ہیں ،جیسے ہی وجہ معلوم ہو گی میڈیا کے ساتھ شیئر کر دی جائےگی ۔ یاد رہے کہ ملائکہ اروڑا کے والد نے آج صبح تقریبا 9 بجے بیندرا میں رہائشی عمار ت کے چھٹے فلورسے چھلانگ لگا کر زندگی کا خاتمہ کیا ۔","entertainment"
"867","’اداکارہ ملائکہ اروڑا کے والد نے خودکشی نہیں کی بلکہ ۔۔‘ بڑا دعویٰ سامنے آ گیا","https://urdu.samaa.tv/2087321108","بھارت کی معروف اداکارہ ملائکہ اروڑا کے والد کے بارے میں بھارتی میڈیا میں خبریں گرم ہیں کہ انہوں نے اپنے رہائشی فلیٹ کی 6 ویں منزل سے چھلانگ لگا کر خودکشی کر لی لیکن بھارتی ویب سائٹ ’ پی ٹی آئی ‘ نے اس حوالے سے نیا انکشاف کر دیاہے ، ان کا ماننا ہے کہ یہ خودکشی نہیں بلکہ حادثہ معلوم ہوتاہے ۔ تفصیلات کے مطابق65 سالہ انیل اروڑا بظاہر کسی جان لیوا بیماری میں بھی مبتلا نہیں تھے لیکن ان کی اس طرح اچانک موت نے کئی سوالات کھڑے کر دیئے ہیں جبکہ اروڑا فیملی کی جانب سے اس حوالے سے کوئی تفصیل بھی سامنے نہیں آ سکی ہے تاہم واقعہ کے بعد سےپہلے جو شخص وہاں پہنچا وہ ملائکہ اروڑا کے سابق شوہر ارباز خان تھے ۔بہر حال پولیس نے بھی فوری موقع پر پہنچ کر حالات کو کنٹرول کی اور تحقیقا ت کا بھی آغاز کر دیاہے ۔ملائکہ اروڑا کے والد کی لاش کوپوسٹ مارٹم کیلئے ہسپتال منتقل کر دیا گیاہے۔ بھارتی ویب سائٹ پی ٹی آئی نے اپنی رپورٹ میں فیملی ذرائع سے دعویٰ کیاہے کہ ملائکہ کے والد کا آج صبح انتقال ہو چکاہے لیکن یہ تصدیق ہو چکی ہے کہ خود کشی نہیں بلکہ ایک حادثاتی موت ہے ، اہل خانہ اس وقت صدمے میں ہیں ،جیسے ہی وجہ معلوم ہو گی میڈیا کے ساتھ شیئر کر دی جائےگی ۔ یاد رہے کہ ملائکہ اروڑا کے والد نے آج صبح تقریبا 9 بجے بیندرا میں رہائشی عمار ت کے چھٹے فلورسے چھلانگ لگا کر زندگی کا خاتمہ کیا ۔","entertainment"
"868","بالی ووڈ اداکارہ ملائکہ اروڑہ کے والد انیل اروڑہ نے خودکشی کرلی","https://urdu.samaa.tv/2087321089","،بالی ووڈ اداکارہ ملائکہ اروڑہ کے والد انیل اروڑہ نے ٹیرس سے کود کر مبینہ طور پر خودکشی کرلی۔ بالی ووڈ اداکار ارباز خان سابق اہلیہ ملائکہ اروڑہ  کے والد نے گھر کے ٹیرس سے چھلانگ لگا کر خود کشی کرلی ہے۔انیل اروڑہ بھارتی نیوی میں کام کرتے تھے،ملائکہ اروڑہ کی عمر اس وقت گیارہ سال تھی انکے والدین الگ ہوگئے تھے،وہ اور انکی بہن امریتا اروڑہ 6 سال کی تھی،انکی ماں نے ہی انکی پرورش کی۔  A post shared by Filmymantra Media (@filmymantramedia)  ملائکہ کےوالد کی موت کی خبر سنتے ہی انکے سابق شوہر ارباز خان فوری طور پر انکی والدہ کی رہائش گاہ پہنچے۔،پولیس  بھی موقع پر موجود ہے،تاحال خودکشی کی وجہ معلوم نہیں ہوسکی۔ ملائکہ کے والد کی موت پر ساتھی اداکاروں کی جانب سے افسوس کا اظہار کیا جارہا ہے۔ ","entertainment"
"869","ملالہ یوسفزئی کی پروڈکشن میں بننے والی ڈاکیومینٹری ٹورنٹو فلم فیسٹیول میں پیش","https://urdu.samaa.tv/2087321042","نوبل انعام یافتہ ملالہ یوسفزئی کی پروڈکشن میں بننے والی پہلی ڈاکیومینٹری ٹورنٹو فلم فیسٹیول میں پیش کردی گئی۔ ڈاکیومینٹری دی لاسٹ آف دی سی ویمن جنوبی کوریا میں ہائینو کمیونٹی کی خواتین مچھیروں کی کہانی ہے ۔ ملالہ نے 2021 میں امریکی کمپنی کے ساتھ معاہدہ کیا تھا۔ ایک  انٹرویو میں ان کا کہناتھا کہ وہ خواتین سے متعلق کہانیاں تلاش کر رہی تھی ۔ کورین ہدایت کارہ سو کم کے پروجیکٹ کے بارے میں سنا تو مجھے وہ کہانی مل گئی جس کی کئی سالوں سے تلاش تھی۔ خیال رہے کہ اس فلم میں جنوبی کوریا کے جیجو آئی لینڈ کی ہائینو کمیونٹی کی خواتین مچھیروں کی کہانی بیان کی گئی ہے۔ ہائینو کمیونٹی کو سال 2016 میں اقوامِ متحدہ کے ادارہ برائے تعلیم، سائنس اور ثقافت (یونیسکو) نے ثقافتی ورثے کی فہرست میں شامل کیا تھا۔ صدیوں پرانی اس کمیونٹی کا وجود اب خطرے میں ہے کیوں کہ کمیونٹی کی لگ بھگ تمام خواتین ہی 60، 70 یا 80 برس کی عمر کی ہو چکی ہیں۔","entertainment"
"870","بھارتی فلم انڈسٹری کے معروف پروڈیوسر انتقال کر گئے","https://urdu.samaa.tv/2087321006","بھارتی تامل فلم انڈسٹری کے معروف پروڈیوسر ’ دلی بابو ‘ 50 سال کی عمر میں دنیا سے رخصت ہو گئے ۔ بھارتی میڈیا کے مطابق  پروڈیوسر  دلی بابو کو گزشتہ دنوں علالت کے باعث نجی ہسپتال میں داخل کرایا گیا تھا۔ان کا انتقال پیر کی صبح چنئی میں ہوا۔ تاہم ان کی موت کے حوالے سے مزید تفصیلات سامنے آنا باقی ہیں۔ دلی بابو کی اچانک موت نے تامل فلم انڈسٹری کو گہرے صدمے میں ڈال دیا ہے، اداکار اور دیگر شخصیات ان کے انتقال پر افسوس کا اظہار کررہے ہیں۔بھارتی میڈیاکے مطابق دلی بابو پروڈکشن ہاؤس ایکسس فلم فیکٹری کے بانی تھے، جس کے ذریعے انہوں نے  کئی کامیاب فلمیں پروڈیوس کیں۔","entertainment"
"871","بالی ووڈ اداکارہ دیپیکا پڈوکون بیٹی کی ماں بن گئیں","https://urdu.samaa.tv/2087320932","بالی ووڈ کی معروف جوڑی دیپیکا پڈوکون اور رنویر سنگھ کے گھر بیٹی کی پیدائش ہوئی ہے۔ بھارتی میڈیا نے دیپیکا اور رنویر کے ہاں ننھی پری کی آمد کی تصدیق کی ہے، رپورٹس کے مطابق جوڑے کے ہاں بچی کی پیدائش اتوار 8 ستمبر کو ہوئی۔ گزشتہ روز دیپیکا اور رنویر کی کچھ تصاویر سامنے آئی تھیں جو کہ ممبئی کے اے ایچ این ریلائنس اسپتال کے باہر لی گئی تھیں۔ میڈیا رپورٹس میں بتایا جارہا تھا کہ 7 ستمبر ہفتے کو دیپیکا اور رنویر اسپتال پہنچے تھے جہاں اداکارہ داخل ہوگئی تھیں۔ واضح رہے کہ رنویر اور دیپیکا پڈوکون کی شادی 2018 میں اٹلی میں ایک پُروقار تقریب میں ہوئی تھی۔ رواں سال فروری میں جوڑی نے اعلان کیا تھا کہ اُن کے ہاں ستمبر میں پہلے بچے کی پیدائش متوقع ہے۔","entertainment"
"872","گلوکارہ سلینا گومز امریکا کی کم عمر ترین ارب پتی بن گئیں","https://urdu.samaa.tv/2087320883","امریکا کی مشہور گلوکارہ و اداکارہ سلینا گومز ارب پتی بن گئیں۔ بلومبرگ کی رپورٹ کےمطابق 32 سالا گلوکارہ کے اثاثوں کی مالیت 1.3 ارب ڈالر ہو چکی ہے جس وجہ سے وہ امریکہ کی کم عمر ترین ارب پتی خاتون بن چکی ہیں،اطلاعات کےمطابق ان کے اثاثوں کی مالیت میں اضافہ ان کے میک آپ برینڈ رئیر بیوٹی کی کمائی کی وجہ سے ہو پایا جسے انہوں نے پانچ سال قبل لانچ کیا تھا۔ اس سےقبل گلوکارہ نےانسٹاگرام پردنیا کی سب سےزیادہ فولو کیےجانےوالی خاتون کا اعزاز اپنے نام کیا تھا، ان کے انسٹاگرام پرکل فولوئرز کی تعداد 424 ملین ہے جس سے وہ سٹار فٹ بالرز رونالڈو اور میسی کے بعد دنیا کی سب سے زیادہ فولو کیے جانے والی شخصیت ہیں۔","entertainment"
"873","حنا خان کینسر سے جنگ لڑتی ہوئی ایک اور بیماری کا شکار ہو گئیں","https://urdu.samaa.tv/2087320863","بھارتی ڈرامے ’ کسوٹی زندگی کے ‘ سے شہرت پانے والی اداکارہ حنا خان کینسر کیخلاف جنگ کے دوران ایک اور بیماری کا شکار ہو گئیں ہیں جس کے باعث انہیں شدید تکلیف کا سامنا ہے ۔ تفصیلات کے مطابق ’یہ رشتہ کیا کہلاتا ہے‘ اور ’کسوٹی زندگی کی‘ میں بہترین اداکاری کے جوہر دکھانے والی اداکارہ حنا خان ان دنوں موذی مرض کینسر کا مقابلہ کر رہی ہیں اور اپنے مداحوں کو بھی اس کے ٹریٹمنٹ سے جُڑی پل پل کی خبریں دے رہی ہیں۔ حنا خان نے انسٹاگرام پر پیغام جاری کرتے ہوئے کیموتھیراپی کے سائیڈ افیکٹ کے طور پر ہونے والی بیماری کا انکشاف کیا جس کی وجہ سے وہ شدید تکلیف برداشت کرنے پر مجبور ہیں اور انہیں کھانے پینے کے بھی مسائل درپیش ہیں ۔ حنا خان نے پوسٹ میں لکھا کہ ’کیموتھراپی کا ایک اور منفی اثر ’میوکسائٹس‘ ہے، جبکہ میں ڈاکٹر کی ہدایت کے عین مطابق ہی سب کر رہی ہوں‘۔انہوں نے لکھا کہ ’اگر آپ میں سے کوئی اس مرض سے گزرا ہے اور کوئی ٹوٹکا استعمال کیا ہے تو مجھے لازمی بتائیں، بہت مشکل ہوتا جب آپ کھانا نہیں کھا پارہے ہوتے، اگر آپ مجھے مشورہ دینگے تو میری بہت بڑی مدد ہوگی‘۔  A post shared by 𝑯𝒊𝒏𝒂 𝑲𝒉𝒂𝒏 (@realhinakhan)  حنا خان نے کینسر کی خبر مداحوں کو دینے کے بعد کیموتھراپی کیلئے اپنے سر کے بال چھوٹے کرواتے ہوئے ویڈیو انسٹاگرام پر جاری کی تھی جس میں انکی والدہ روتی نظر آئیں لیکن حنا خان نے بے انتہا ہمت کا مظاہرہ کیا۔ حنا خان نے پہلے کیموسیشن کے بعد شوٹنگ پر واپسی کی اپ ڈیٹ بھی مداحوں کو دی جس کے بعد انہوں نے اپنا سر منڈوانے کی خبر سوشل میڈیا کی زینت بناتے ہوئے ایک ویڈیو جاری کی جس میں وہ اپنے سر پر ٹریمر چلاتی نظر آئیں۔","entertainment"
"874","ویرات کوہلی اورمیں مثالی والدین نہیں ہیں، انوشکا شرما کا اعتراف","https://urdu.samaa.tv/2087320846","حال ہی میں ممبئی میں ہونے والے پیرنٹنگ کے ایک ایونٹ کے دوران، انوشکا شرما نے اعتراف کیا کہ وہ اور ان کے شوہر، مشہور کرکٹر ویرات کوہلی، 'کامل والدین' ہونے سے بہت دور ہیں۔ اداکارہ نےکہا،""بچوں کے لیےکامل والدین بننے کا بہت دباؤ ہوتا ہے""اور اعتراف کیا، ""ہم کامل والدین نہیں ہیں، ہم بھی شکایت کرتے ہیں، اور یہ بات بچوں کے سامنے قبول کرنا ضروری ہے تاکہ وہ جان سکیں کہ ہم بھی غلطیاں کرتے ہیں۔"" انوشکا شرما نےوالدین کو یہ بھی مشورہ دیا کہ وہ اپنے بچوں کے لیے مثال بن کر زندگی گزاریں تاکہ بچے اپنے ماحول سے اچھی چیزیں سیکھ سکیں۔ انہوں نے مزید کہا، ""میری بیٹی ابھی بہت چھوٹی ہے اورمیں اسے فی الحال کچھ بھی سکھا نہیں سکتی۔صرف ہمارے طرزِ زندگی سے ہی وہ اچھی باتیں سیکھ پائے گی۔","entertainment"
"875","بالی ووڈ کے بادشاہ شاہ رخ خان ٹیکس دہندگان کی فہرست میں پہلے نمبر پر","https://urdu.samaa.tv/2087320795","بالی ووڈ کے سپر سٹار شاہ رخ خان 2024 کے مالی سال میں سب سے زیادہ ٹیکس دینے والے اداکار بن گئے ۔ فورچون انڈیا کی رپورٹ کے مطابق شاہ رخ خان نے رواں ملی سال اداکاروں میں سب سے زیادہ 92 کروڑ ٹیکس ادا کیا ،  شاہ رخ خان جن کی آخری تین فلموں پٹھان ، جوان اور ڈنکی نے باکس آفس پر ریکارڈ بزنس کیا ، نے ٹیکس دہندگان کی فہرست میں سب کو پیچھے چھوڑ دیا  ہے ۔ اس فہرست میں ساوتھ کے سپرسٹار تھالاپتی وجے 80 کروڑ ٹیکس ادائیگی کے ساتھ دوسرے اور سپرسٹار سلمان خان 75 کروڑ ٹیکس ادائیگی کے ساتھ تیسرے نمبر پر رہے ،  اس فہرست میں اور بھی کئی مشہور شخصیات جگہ بنانے میں کامیاب ہوئیں جن مین ویرات کوہلی ، رنبیر کپور ، کرینہ کپور ، کپل شرما ، وغیرہ شامل ہیں -","entertainment"
"876","فیک بولڈ ویڈیوز وائرل ہونے پراداکارہ ہانیہ عامرکا ردعمل آگیا","https://urdu.samaa.tv/2087320792","معروف پاکستانی اداکارہ ہانیہ عامر فیک بولڈ وڈیوز اور تصاویر کا شکار ہو گئیں۔ حال ہی میں سوشل میڈیا پر ایک خاتون کی نازیبہ لباس میں تصاویر اور وڈیوز وائرل ہوئیں ، جو کہ ہانیہ عامر سے کافی مشابہت رکھتی ہیں ،ان وائرل تصاویر اور وڈیوز کو سوشل میڈیا کے کچھ اکاونٹس کی جانب سے ہانیہ عامر کی اصلی وڈیوز اور تصاویر قرار دیا گیا اس پر اداکارہ نےمایوسی کا اظہار کرتے ہوئے کہا کہ اگر کسی کو یقین ہے کہ یہ میری وڈیوز  ہیں ، تو یہ میری وڈیوز نہیں ہیں ، اداکارہ نے اس واقعہ پر قانون کی عدم موجودگی پر سوال اٹھاتے ہوئے یہ بھی کہا  کے کیا ایسی چیزوں پر کوئی قانون ہو سکتا ہے ؟ یہ اے آئی کا مواد بہت خوفناک ہے،اداکارہ نے اپنے انسٹاگرام پر اپنے مداحوں سے ایسے اکاونٹس کو رپورٹ کرنے کا بھی کہا جو ان کہ ایسی جعلی وڈیوز پوسٹ کر رہے ہیں جس پر ان کے مداحوں اور ان کے دوستوں نے ان سے اظہار ہمدردی بھی کیا ۔","entertainment"
"877","میں اب خود کو ’بوڑھی عورت‘ کی طرح محسوس کرتی ہوں، انجلینا جولی","https://urdu.samaa.tv/2087320776","ہالی ووڈ اداکارہ پروڈیوسر اور ہدایتکارہ انجلینا جولی نے اپنی بڑھتی ہوئی عمر کا اعتراف کرتے ہوئے انکشاف کیا کہ وہ خود کو ’بوڑھی عورت‘ کی طرح محسوس کرتی ہیں۔ ٹیلورائڈ فلم فیسٹیول 2024 میں اوپیرا گلوکارہ ماریا کالاس کی زندگی پر بننے والی اپنی نئی فلم’’ ماریہ ‘‘کی سکریننگ کےموقع پر بات چیت کرتے ہوئے انجلینا جولی نے کہا کہ عمر بڑھنے کے ساتھ ساتھ موسیقی میں ان کا ذوق بھی بدل گیا ہے اور اب وہ فنون لطیفہ کے بارے میں ایک مختلف نقطہ نظر رکھتی ہیں اور اس کے مقابلے میں جب وہ کم عمر تھیں۔ اداکارہ انجلینا جولی نے مزید کہا کہ میں 49 سال کی ہوں۔ میں اب ایک بوڑھی عورت کی طرح محسوس کرتی ہوں اور میں اسے قبول کرتی ہوں ۔ آنجہانی اوپیرا گلوکارہ کی زندگی کی جدوجہد بارے بات کرتے ہوئے انجلینا نے کہا کہ ماریہ کالس نے اپنے ‘آرٹ’ کے ذریعے اپنے اندر کے ‘درد’ کا اظہار کیا۔ زیادہ تر لوگ بہت زیادہ درد برداشت کرتے ہیں اور اس کا اتنا زیادہ فن جذبات کی گہرائی کی کھوج کا تھا جس سے وہ جڑنے میں کامیاب رہی تھیں۔","entertainment"
"878","معروف بھارتی گلوکار اے پی ڈھلوں کے گھر پر فائرنگ ، بشنوئی گروپ نے ذمہ داری قبول کر لی","https://urdu.samaa.tv/2087320669","معروف بھارتی پاپ اور پنجابی گلوکار اے پی ڈھلوں کے گھر کے باہر کینیڈا کے شہر وینکوور میں نا معلوم شخص کی جانب سے فائرنگ کا واقع سامنے آیا ہے ۔ سوشل میڈیا پر زیر گردش ایک وڈیو میں ایک نامعلوم شخص کو گلوکار کے گھر پر فائرنگ کرتے دیکھا جا سکتا ہے ،  بھارتی میڈیا کے مطابق فائرنگ کرنے والے شخص کا نام روہت گاڈورا ہے جو کہ بھارتی گینکسٹر لارنس بشنوئی کے گروپ کا رکن ہے ۔ بھارتی میڈیا کے مطابق بشنوئی گروپ نے اس واقع کی ذمہ داری بھی قبول کر لی ہے ،  اس سلسلے میں اس گروپ کی جانب سے سوشل میڈیا پر ایک وڈیو پیغام بھی جاری کیا گیا ہے جس میں اے پی ڈھلوں کو اداکار سلمان خان کے ساتھ مبینہ رابطہ رکھنے کی وجہ سے یہ دھمکی دی گئ ہے کہ وہ اپنی حدود میں رہیں ورنہ کتے کی موت ان کا مقدر ہو گی - واضح رہے کہ رواں سال اگست میں گلوکار اے پی ڈھلوں نے بھارتی سوپرسٹار سلمان خان کے ساتھ ایک میوزک وڈیو “ اولڈ منی “ ریلیز کیا تھا -اس کے علاوہ بشنوئی گروپ کی جانب سے رواں سال اپریل میں سلمان خان کے ممبئی میں واقع گھر گیلیکسی پر بھی فائرنگ کی گئی تھی جس میں اداکار محفوظ رہے تھے - بشنوئی گروپ اس سے قبل پنجابی گلوکار سدھو موساوالا کے قتل اور گلوکار گپی گریوال کے گھر پر بھی فائرنگ کرنے میں ملوث رہ چکا ہے - اس واقع پر گلوکار کی جانب سے یہ بیان سامنے آیا ہے کہ “ میں محفوظ ہوں - میرے لوگ محفوظ ہیں - سب کا خیال کرنے کا شکریہ ،  سب کا سپورٹ میرے لیے سب سے اہم ہے  “۔","entertainment"
"879","معروف اداکارہ مہوش حیات کی 8 سال بعد ٹی وی اسکرین پر واپسی متوقع","https://urdu.samaa.tv/2087320530","پاکستانی فلم و ڈرامہ انڈسٹری کی معروف اداکارہمہوش حیات کی 8 سال بعد ٹی وی پر واپسی کی خبرین زیر گردش ہیں۔ سوشل میڈیا پر گردش کررہی خبروں کےمطابق اداکارہ جیو کے ڈرامہ سیریل “میرے قاتل میرے دلدار “جو کہ عبداللہ کادوانی اوراسد قریشی کےپروڈکشن ہاؤس سیونتھ سکائے اینٹرٹینمنٹ کے بینر تلے بنا ہے،مہوش حیات اس میں اداکاری کےجوہر دکھائیں گی۔ اداکارہ کو آخری بار ڈرامہ سیریل “ دل لگی “میں ہمایوں سعید کےساتھ دیکھا گیا تھا،اس کے بعد اداکارہ کٗی سوپر ہٹ فلموں پنجاب نہیں جاؤں گی،لندن نہیں جاؤں گا،لوڈ ویڈنگ کےساتھ ساتھ ہولی ووڈ کے سیزن مس مارول میں جلوہ گر ہو چکی ہیں،اطلاعات کےمطابق ڈرامہ میرے قاتل میرے دلدار ، رواں سال دسمبر میں نشر کیا جائے گا،مہوش حیات نے سات ماہ قبل ٹیلی فلم 'اجازت' کے ذریعے ٹی وی اسکرین پر واپسی کی تھی۔","entertainment"
"880","انجلین ملک کی گاڑی نے دوسری کار کو ٹکرماردی، مشتعل ہجوم نے اداکارہ کو گھیرلیا، ویڈیو وائرل","https://urdu.samaa.tv/2087320513","معروف اداکارہ انجلین ملک کی گاڑی نے دوسری گاڑی کو ٹکر ماردی،حادثے کے بعد مشتعل ہجوم نے اداکارہ سے ان کا فون ضبط کر لیا۔ پاکستانی اداکارہ انجلین ملک کی گاڑی کراچی میں حادثے کا شکار ہوگئی،سوشل میڈیا پر اس حادثے کی وڈیو تیزی سے وائرل ہوئی جس میں لوگوں کے ہجوم کو اداکارہ کی گاڑی کو گھیرے ہوئے دیکھا جا سکتا ہے سوشل میڈیا کےمطابق اداکارہ کی گاڑی کا ٹائر پھٹے کی وجہ سے ان کی گاڑی دوسری گاڑیوں سے ٹکرا گئی۔ A post shared by Galaxy Lollywood (@galaxylollywood)  اطلاعات کےمطابق اس حادثےمیں کوئی جانی نقصان نہیں ہوا،وڈیو میں یہ بھی دیکھا جا سکتا ہےکہ حادثے کے بعد مشتعل ہجوم نے اداکارہ سے ان کا فون ضبط کر لیا،وہ بار بار لوگوں سے یہ کہتی رہیں کہ میں کہیں نہیں بھاگ رہی،یہی کھڑی ہوں لہٰذا میرا موبائل واپس کر دیں۔ A post shared by Galaxy Lollywood (@galaxylollywood) سوشل میڈیا پروائرل اس وڈیو کےمطابق اداکارہ پرعوام کے اس غم و غصےکی وجہ حال ہے میں کارسازمیں ہونے والا واقعہ کےجس میں 2 افراد جاں بحق اور متعدد زخمی ہو گئے تھے-سوشل میڈیا پر صارفین کی جانب سے اس حادثے پر ملا جلا رد عمل سامنے آیا،کئی لوگوں کا کہنا تھا کہ انجلیین کو عوام کی ہجوم نے ہراساں کیا ہے جب کہ متعدد اس رویے کی حمایت کرتے پائے گئے، تاہم ابھی تک خود اداکارہ کی جانب سے اس واقعے پر کوئی بیان سامنے نہیں آیا ہےواقعے پر معروف شوبز شخصیات نے بھی ردعمل میں کہا کہ انجلیین کو عوام کے ہجوم نے ہراساں کیا ہے ،وہ کسی قسم کے نشے میں نہیں تھیں۔","entertainment"
"881","سجل علی نے بھارتی گلوکار کے گانے کی تعریف کی تو آگے سے کیا جواب ملا؟ سوشل میڈیا پر ہنگامہ","https://urdu.samaa.tv/2087320488","بالی ووڈ کے معروف اداکار آیوشمان کھرانہ کے بھائی ’ اپارشکتی کھرانہ‘ نے بھی گلوکاری کے بعد اپنے بھائی کے نقش قدم پر چلتے ہوئے اداکاری کی دنیا میں نام کمانا شروع کر دیاہے لیکن فی الحال ان کی فلم ’ ستری ‘ کے گانے ’ ضرور‘ نے دھوم مچا رکھی ہے  جسے گایا بھی انہوں نے خود ہے ۔ تفصیلات کے مطابق ان کا گانا ‘ضرور‘ اس وقت انسٹاگرام ریلز پر کافی زیادہ ٹرینڈ کررہا ہے جس سے مداح کافی زیادہ محضوض ہورہے ہیں۔ اداکار آیوشمان کھرانہ کے بھائی اس سے پہلے بھی اپنے گانے 'کڑیے نی' کی بدولت ‘ٹاک آف دی ٹاؤن' بنے تھے تاہم اب ان کے رومانوی ٹریک 'ضرور' نے مداحوں کے ساتھ ساتھ پاکستانی اداکارہ ‘سجل علی’ کا دل بھی موہ لیا۔  پاکستانی شوبز انڈسٹری کی دلکش اداکارہ ‘سجل علی’ نے انسٹاگرام پر  اپارشکتی کھرانہ کو مینشن کرتے ہوئے اپنا 'فین مومنٹ' شیئر کردیا۔ سجل علی کی جانب سے اپارشکتی کھرانہ کے گانے ‘ضرور‘ کے حوالے سے بات کرتے ہوئے کہا گیا کہ ‘اپارشکتی! آپ کا یہ گانا انتہائی مسحور کُن ہے‘۔ بات یہاں ختم نہیں ہوئی، سجل علی کی ایک بلیک اینڈ وائٹ تصویر پر اپارشکتی کھرانہ کا  تعریفوں بھرا تبصرہ دیکھتے ہی دیکھتے سوشل میڈیا پر وائرل ہوگیا۔ اپارشکتی کھرانہ نے سجل کی تعریف کرتے ہوئے لکھا کہ‘ سجل یار، آپ بہت خوبصورت ہیں، یہ بالکل اس قسم کی تصویر ہے جس کے سامنے میرا خوبصورت گانا بھی پھیکا لگنے لگا‘۔ پاکستان اور  بھارت کے 2 بڑے  فنکاروں کے درمیان یہ مکالمہ دیکھ کر مداح کہتے نظر آئے کہ ‘سجل علی جس گلوکار کی آواز کی مداح ہیں وہ گلوکار خود سجل کے حسن کے گرویدہ ہیں، یہ ہوتی ہے خوش قسمتی‘۔ واضح رہے کہ اپارشکتی کھرانہ کی سوشل میڈیا پروفائل ان کی آف اسکرین شخصیت کی جھلک ہے جس کا ثبوت ان کی انسٹاگرام پروفائل ہے۔  ","entertainment"
"882","بالی ووڈ اداکار شاہ رخ خان بھارت کے امیر ترین شخصیات کی فہرست میں شامل","https://urdu.samaa.tv/2087320476","بالی ووڈ کے معروف اداکار شاہ رخ خان بھارت کے امیر ترین افراد کی فہرست میں شامل ہوگئے،ریسرچ کمپنی 'ہُورُن انڈیا' کےمطابق اداکار 7,300 کروڑ کے مالک بن گئے۔ ریسرچ کمپنی ہُورُن انڈیا کی تازہ رپورٹ کےمطابق بالی ووڈ کے سپر اسٹار شاہ رخ خان اب بھارت کے امیر ترین افراد کی فہرست میں شامل ہوگئے ان کی دولت 7,300 کروڑ روپے ہے۔ پٹھان اور جوان جیسی بلاک بسٹر فلموں کے بعد شاہ رخ خان کی مقبولیت میں اضافے کے ساتھ ساتھ ان کی دولت میں بھی اضافہ ہوا ہے،وہ اب امبانی،گوتم اڈانی اوردیگر بڑے کاروباری گھرانوں کے ساتھ ملک کے امیر ترین افراد کی فہرست میں شامل ہوگئے ہیں،شاہ رخ خان نہ صرف ایک کامیاب اداکار ہیں بلکہ آئی پی ایل ٹیم کولکتہ نائٹ رائیڈرز کے مالک بھی ہیں۔ ہُورُن انڈیا ایک معروف ریسرچ کمپنی ہےجو بھارت میں  کاروباری اداروں اور دولت مندوں کی فہرستیں تیار کرتی ہے۔ ","entertainment"
"883","بھارت کی معروف اداکارہ نے شادی کے 7 سال بعد طلاق لے لی","https://urdu.samaa.tv/2087320353","بھارتی اداکارہ ’نوینہ بولے ‘نے شادی کے سات سال بعد شوہر جیت کیرانی سے طلاق لے لی۔ انڈیا ٹائمز کے مطابق نوینہ بولے اور جیت کیرانی کے درمیان علیحدگی تین ماہ قبل ہوئی، جس کی تصدیق انہوں نے اپنے حالیہ انٹرویو میں کی۔ اداکارہ کا کہنا تھا کہ ’’تین ماہ قبل ہماری طلاق ہو چکی ہے تاہم اس حوالے سے قانونی کارروائی کا آغاز ہم جلد کریں گے۔ طلاق کے بعد بھی ہم اپنی پانچ سالہ بیٹی کی مل کر پرورش کر رہے ہیں۔جیت ہفتے میں دو دن بیٹی کے ساتھ گزارتے ہیں۔ ہماری طلاق باہمی رضامندی سے ہوئی ہے کیونکہ ہم سمجھتے ہیں کہ ایک ساتھ ناخوش رہنے سے بہتر ہے کہ الگ ہو کر خوشی سے زندگی گزاری جائے۔‘‘ نوینہ اور جیت کی شادی 2017ء میں ہوئی تھی۔ نوینہ کا کہنا تھا کہ ’’شادی کے شروع میں ہمارا تعلق بہت اچھا تھا تاہم وقت کے ساتھ اس میں تلخی آتی گئی۔ ہم نے اپنی بیٹی کی خاطر معاملات کو سنبھالنے کی بہت کوشش کی لیکن ایسا نہ ہو سکا۔ ازدواجی رشتے میں میاں بیوی کی گفت و شنید اور ایک دوسرے کے ساتھ معیاری وقت گزارنا بہت اہم ہوتا ہے اور ہمارے رشتے سے یہ دونوں چیزیں ختم ہو گئی تھیں۔‘‘","entertainment"
"884","وینس فلم فیسٹیول آج سے شروع ہوگا","https://urdu.samaa.tv/2087320303","وینس فلم فیسٹیول آج سےشروع ہوگا،فلم فیسٹیول میں ہالی ووڈ فلمیں نمائش کیلئے پیش کی جائیں گی وینس فلم فیسٹیول میں لیڈی گاگا،جارج کلونی،بریڈ پٹ سمیت اہم ہالی ووڈ شخصیات وینس فلمی میلےمیں چمکیں گی جیوری ارکان اوراداکارہ انجلینا جولی ایونٹ میں شرکت کے لئے اٹلی میں موجود ہیں۔ فلم بیٹل جوس ٹو کے پریمئیر سے وینس فلم فیسٹیول کا آغاز ہوگا،فلم فیسٹیول سات ستمبر تک جاری رہے گا۔ ","entertainment"
"885","کنگنا رناوت نے قتل کی دھمکیوں کے پیش نظر پولیس سے مدد مانگ لی","https://urdu.samaa.tv/2087320264","بھارتی جنتا پارٹی کی ایم پی اورمشہور اداکارہ کنگنا رناوت کو ان کی آنے والی فلم ایمیرجنسی کی ریلیز سے قبل سوشل میڈیا پر قتل کی دھمکیاں ملنے لگیں۔ اداکارہ کی فلم کا ٹریلر 14 اگست کو ریلیزکیا گیا تھا،جس کے بعد سے بھارت کی سکھ برادری کی جانب سےفلم اور اداکارہ کنگنا کو بین کرنے کے مطالبات کیے جا رہے تھے۔ اب صورتحال یہ ہےکہ سوشل میڈیا پر کچھ سکھوں کی جانب سے ایک وڈیو پیغام جاری کیا گیا ہے جس میں وہ اداکارہ کو جان سے مارنے کی دھمکیاں دے رہے ہیں،اس کے ساتھ ساتھ ان کا کہنا ہے کہ  اگر تم نے یہ فلم ریلیز کی تو ہم تم کو چپلوں سے ماریں گے۔ وڈیو میں ایک اور شخص کی جانب سے یہ تک کہا گیا ہےکہ تاریخ کو بدلہ نہیں جا سکتا،اگر فلم میں سکھوں کو دہشت گردوں کے طورپردکھایا گیا تو یاد رکھیں جو اس کے ساتھ ہوا جس کا کردار تم فلم میں پیش کر رہی ہو۔ اداکارہ کنگنا نے ٹویٹرپر اس وڈیو کو شئر کیا اور حماچل،پنجاب اور مہاراشٹرا کے پولیس ڈیپارٹمنٹک کو  ٹیگ کرتے ہوئے کہا ہےکہ “ براہ مہربانی اس کو دیکھیں،اس وڈیو نے سوشل میڈیا پر کنگنا کے حوالے سے تشویش پیدا کر دی ہے فلم ایمیرجنسی کو اداکارہ کنگنا نے خود ڈائریکٹ کیا ہے جو 6 ستمبر کو ریلیز کی جائے گی - اداکارہ اس فلم میں بھارت کی سابق وزیراعظم اندرہ گاندھی کا کردار ادا کر رہی ہیں۔","entertainment"
"886","اروشی روٹیلا کو مداح نے ایک لاکھ سے زیادہ سرخ گلاب بھیج دئیے","https://urdu.samaa.tv/2087320111","اروشی روٹیلا کو مداح نے ایک لاکھ سے زیادہ سرخ گلاب بھیج دئیے۔ بھارت کی معروف اداکارہ اروشی روٹیلا کو ان کے مداحوں کی جانب سے ایک لاکھ سے زیادہ سرخ گلاب وصول ہوئے ہیں۔مداح نے اداکارہ کی جلد صحت یابی کے لیے نیک خواہشات کا اظہارکیا۔ A post shared by Filmymantra Media (@filmymantramedia)  چند روزقبل اروشی روٹیلا  نے اپنےسوشل میڈیا اکاونٹ پر ایک ویڈیو شیئرکی جس میں انکے ہاتھ سے خون نکل رہا اور وہ ہسپتال میں آکسیجن لگائے بیٹھی ہیں،ویڈیو دیکھ کر مداحوں میں تشویش کی لہر دوڑ گئی۔ A post shared by URVASHI RAUTELA (@urvashirautela)  واضح رہےکہ کچھ ماہ قبل بھی اروشی روٹیلا فلم کی شوٹنگ کے دوران زخمی ہوگئیں تھی اور فریکچر ہوا تھا۔ ماڈل گرل اروشی کئی فلموں میں اداکاری کے جوہر دکھا چکی ہیں اور تنازعات کے باعث ہمیشہ سے خبروں میں رہی ہیں۔","entertainment"
"887","جسٹن بیبر اور ہیلی بیبر کے ہاں 6 سال بعد پہلے بیٹے کی ولادت","https://urdu.samaa.tv/2087320101","جسٹن بیبر اور ہیلی بیبر کے ہاں 6 سال بعد پہلے بیٹے کی ولادت ہوئی ہے۔ کینیڈین گلوکارجسٹن بیبر اور ان کی اہلیہ ہیلی بیبر نے شادی کے 6 سال بعد اپنے ہاں پہلی اولاد کو خوش آمدید کہا ہے،اس خوشخبری کا اعلان جسٹن بیبر نے اپنے سوشل میڈیا اکاؤنٹ انسٹاگرام پر کیا ہے۔ دنیا بھر میں موجود اپنے کروڑوں مداحوں کو یہ خوشخبری سناتے ہوئے گلوکار نے اپنے نومولود بیٹے کے پاؤں کی تصویر بھی شیئر کی ہے،جسکے بعد مداحوں کی جانب سے مباکبادوں کا سلسلہ جاری ہے۔ A post shared by Justin Bieber (@justinbieber)  گلوکار نے پوسٹ پرمختصر سا کیپشن دیتے ہوئے جسٹن بیبر نے بیٹے کو اپنے گھر میں خوش آمدید کہا ہے اور ساتھ میں بیٹے کا نام بھی بتایا ہے۔","entertainment"
"888","""نوازالدین صدیقی کی نئی فلم  'آدبھٹ' ستمبر میں ریلیز کے لئے تیار""","https://urdu.samaa.tv/2087320050","بالی ووڈ کے باصلاحیت اداکار نوازالدین صدیقی کی آنے والی فلم 'آدبھٹ' کا باقاعدہ اعلان کر دیا گیا ہے۔ فلم مشہور ہدایتکارصابرخان کی تحریر و ہدایت میں تیارکی گئی ہے، 15 ستمبرکو سونی میکس  پر دستیاب ہوگی اور یہ سونی میکس اوریجنل کے طور پر ریلیزکی جائے گی۔ A post shared by Sabbir Khan (@sabbir24x7)  'آدبھٹ'کا پریمیئرشام 8 بجےسونی میکس چینل پرکیا جائے گا،صابر خان نےاس دلچسپ خبرکا انکشاف اپنےانسٹاگرام اکاؤنٹ پرکیا،جہاں انہوں نے اپنےمداحوں کو مطلع کیا کہ فلم کا ٹریلر کل دوپہر 12 بجے ریلیز کیا جائے گا،'فلم میں نواز الدین صدیقی کے ساتھ دیانا پینٹی بھی اہم کردار میں نظر آئیں گی۔ صابر خان جن کی ہدایتکاری میں'منا مائیکل'، 'باغی' اور 'ہیروپنتی' جیسی کامیاب فلمیں شامل ہیں۔ ","entertainment"
"889","ماہرہ خان کو 'بوڑھی عورت' ہمایوں سعید کو 'ڈاکو' کہنے پر فردوس جمال تنقید کی زد میں آگئے","https://urdu.samaa.tv/2087320049","سینئر اداکار  فردوس جمال ماہرہ خان کو 'بوڑھی عورت' ہمایوں سعید کو 'ڈاکو' کہنے پر سخت تنقید کی زد میں آگئے۔ پاکستان کے لیجنڈ اداکار فردوس جمال نےسپرسٹارز ماہرہ خان اور ہمایوں سعید پر کڑی تنقید کردی ،حال ہی میں ایک نجی ٹی وی چینل کے ایک شو پر شرکت کر دوران ان سے ماہرہ خان کے متعلق اپنے سابق بیان جس میں انہوں نےماہرہ کی عمر پر تنقید کی تھی  کے بارے میں سوال کیا گیا۔ جس پر ان کا کہنا تھا کہ میں آج بھی اس بات پر قائم ہوں۔ان کی عمر زیادہ ہے اور وہ نہ ہی خوبصورت ہیں اور نہ ہی ایک اچھی اداکارہ ہیں۔اگر 90 فیصد لوگ پاگل ہیں جن کو وہ خوبصورت لگتی ہیں تو کیا میں بھی پاگل ہو جاؤں۔ اس کےساتھ ساتھ اداکار ہمایوں سعید کی اداکاری پر تنقید کرتے ہوئے ان کا کہنا تھا کہ میرے حساب سے وہ اداکاری کے معراج پر نہیں ہیں۔اگر وہ اداکاری کے لئے زیادہ پیسے لیتے ہیں تو وہ تو ایک طوائف بھی لیتی ہے۔ فردوس جمال کے مطابق ان کی پسندیدہ اداکاروں میں غیرملکی اداکار مدھو بالا ، نرگس دت ،الزبتھ ٹیلر ، سٹیفن بوئیڈ وغیرہ شامل ہیں۔ فردوس جمال کے اس تنقیدی بیان پرسوشل میڈیا صارفین کا ملا جلا ردعمل سامنے آیا۔متعدد صارفین ان کے  اس بیان پر برہم ہوئے جبکہ کچھ نے ان کی حمایت بھی کی۔ ","entertainment"
"890","اداکارہ اروشی روٹیلا ایک بار پھر سے زخمی ہوگئیں","https://urdu.samaa.tv/2087319978","بھارتی فلم انڈسٹری کی معروف اداکارہ اروشی روٹیلا ایک بار پھر سے زخمی ہوگئیں۔ رپورٹس کے مطابق فوٹو اینڈ ویڈیو شیئرنگ پلیٹ فارم انسٹاگرام پر اداکارہ اروشی روٹیلا نے اپنی ویڈیو شیئر کی جس میں ان کا ہاتھ زخمی تھا اور وہ ہسپتال میں موجود تھیں ۔ اداکارہ کی جانب سے شیئر کی گئی ویڈیو میں ان کے ہاتھ پر خون دیکھا گیا اور وہ آکسیجن لگائے بیٹھی تھیں ۔  A post shared by URVASHI RAUTELA (@urvashirautela) ویڈیو کے ساتھ اداکارہ نے کیپشن بھی تحریر کیا جس میں انہوں نے اپنی صحت کے لئے مداحوں سے دعا کی اپیل کی۔ دوسری جانب اداکارہ کے مداحوں کی جانب سے ویڈیو سامنے آنے کے بعد ان سے اظہار ہمدردی کیا گیا اور ان کی صحت کے لئے دعا کی گئی۔ کچھ مداحوں نے اداکارہ کو تنقید کا نشانہ بھی بنایا ۔","entertainment"
"891","خود کو خوبصورت نہیں سمجھتا، اداکاری چھوڑنا چاہتا ہوں، عامر خان","https://urdu.samaa.tv/2087319864","بالی ووڈ کے مسٹر پرفیکشنسٹ عامر خان کا کہنا ہے کہ وہ اب مزید فلموں میں اداکاری نہیں کرنا چاہتے۔ بالی ووڈ اداکارہ ریا چکرورتی کے پوڈکاسٹ میں گفتگو کرتے ہوئے عامر خان نے کہا کہ میں خود کو خوبصورت نہیں سمجھتا کیونکہ بالی ووڈ میں کافی سارے پُرکشش لوگ ہیں۔ اُنہوں نے مزید کہا کہ شاہ رخ خان، سلمان خان اور ہریتھک روشن  تینوں بہت ہینڈسم ہیں۔ عامر خان کا کہنا تھا کہ لوگ تو میرے کپڑوں کا مذاق اُڑاتے رہتے ہیں کہ یہ پتا نہیں کیا پہن کر آجاتا ہے۔ اُنہوں نے ایک سوال کا جواب دیتے ہوئے یہ بھی کہا کہ میں اب فلمی دُنیا سے الگ ہونا چاہتا ہوں اور اداکاری چھوڑنا چاہتا ہوں۔ عامر خان کی بات سُن کر ریا چکرورتی نے کہا کہ آپ جھوٹ بول رہے ہیں اس لیے مجھے ابھی جھوٹ پکڑنے والا ٹیسٹ کرنا پڑے گا۔ جس پر عامر خان نے مسُکراتے ہوئے پُراعتماد انداز میں کہا کہ چلو، آپ کرواؤ ٹیسٹ۔ یاد رہے کہ کچھ عرصے قبل عامر خان کے بڑے بیٹے جنید خان نے بھی یہ انکشاف کیا تھا کہ ان کے والد عامر خان نے انہیں پروڈکشن ہاؤس سنبھالنے کا کہہ دیا ہے کیونکہ وہ اب ریٹائر ہونا چاہتے ہیں۔ ","entertainment"
"892","پہلی بار پاکستان میں  بھٹوں پر کام کرنیوالے بچوں پر ""’انڈر دی بلیز"" فلم کا آغاز","https://urdu.samaa.tv/2087319857","پہلی بار پاکستان میں  بھٹوں پر کام کرنیوالے بچوں پر ""’انڈر دی بلیز"" فلم کا آغاز ہوگیا ہے۔ پاکستان اینیمیشن کے ایک روایتی انداز میں قدم رکھنے جا رہا ہے جو اس دور میں بہت کم ہےآنے والی اینیمیٹڈ مختصر فلم ’انڈر دی بلیز‘ کے ساتھ جس کی کہانی پاکستان میں انسانی حقوق (چائلڈ لیبر) کے بارے میں آگاہی پر مبنی ہے یہ پاکستان کے اہم مسائل میں سے ایک ہے جس پر روشنی ڈالی جانی ہےاور یہ پہلی فلم ہے جس میں بھٹہ پر چائلڈ لیبر کے مسئلے کا احاطہ کیا گیا ہے۔ انڈر دی بلیز فلم کی ہدایت کاری  اویس شوکت نے کی ہے جو نیشنل کالج آف آرٹس لاہور میں فائن آرٹس کے انڈرگریجویٹ طالب علم ہیں اویس شوکت  ایک خود دار اور محنتی فنکار ہے جس نے 2019 میں صرف 15 سال کی عمر میں ڈیجیٹل آرٹ میں اپنے سفر کا آغاز کیا۔ وہ اپنے ڈیجیٹل آرٹ اور پینٹنگ کی مہارت کے لیے مشہور ہے۔ فلم کی اصل کہانی اینٹوں کے بھٹوں پر کام کرنے والے سینکڑوں اور ہزاروں بچوں کی حقیقی زندگی کے واقعات پر مبنی ہے یہ ان تمام بچوں کی باہمی کہانی ہے جسے اویس اور ان کی ٹیم نے کئی بھٹوں کا دورہ کرنے اور مختلف خاندانوں سے مختلف کہانیاں سننے کے بعد لکھی ہے۔ انڈر دی بلیز فلم کی کہانی کے متعلق اویس شوکت نے گفتگو کرتے ہوئے کہا کہ ہم جب بھی کسی بھٹے پر جاتے تھے، وہاں بچے کام کرتے تھےلیکن وہ ہمیں دیکھ کر ہمیشہ غائب ہو جاتے تھے ہر کوئی یہ سوچ کر خوفزدہ تھا کہ ہم کسی بھی سرکاری  محکمےسے ہیں۔ چائلڈ لیبر پر بننے والی فلم کے اصل ہدایت کار اویس شوکت کا کہنا تھا کہ ہم نے مشکلات کا حل نکالا اور میرے خیال میں اینیمیشن ہی واحد طریقہ ہے جس میں آپخود سے لکھ کر کہانی میں جان  ڈال سکتے ہیں جسے صرف چند لوگ ہی دیکھ سکتے ہیں،پاکستان میں آرٹ محنتی ثقافت ہے لیکن اینیمیشن ان میں سے ایک نہیں ہےجب کہ ہم مختلف ڈیجیٹل شعبوں میں داخل ہو رہے ہیں، اس جدید دور میں زیادہ تر فنکار اس میں قدم کیوں نہیں رکھ  رہے ہیں؟ اویس شوکت نے بتایا کہ فلم پری پروڈکشن کے مرحلے میں ہے اور ٹیم اسٹوری بورڈ پر کام کر رہی ہے۔ تقریباً تمام تصوراتی ڈیزائن بشمول کریکٹر ڈیزائننگ، لوکیشن ڈیزائننگ، اور اسکرپٹ مکمل ہو چکا ہےاس فلم کو بنانے کا بنیادی مشن ہمارے لوگوں میں جدید زندگی میں چائلڈ لیبر میں اضافے اور پھر مشکل زندگی کے بارے میں آگاہی پیدا کرنا ہے اس فلم کا اگلے سال مختلف بین الاقوامی فلمی میلوں میں پریمیئر کرنے کا ارادہ ہے۔","entertainment"
"893","پولیس نے اداکارہ نمرہ کے ساتھ پیش آنے والے واقعہ کی حقیقت کا پتالگا لیا","https://urdu.samaa.tv/2087319843","پاکستان کی معروف اداکارہ نمرہ خان کی جانب سے کیئے گئے اغوء کی کوشش کے دعوے کی حقیقت کا پولیس نے پتا لگا لیا ہے ۔ تفصیلات کے مطابق  اداکارہ نمرہ خان کے ویڈیو بیان کا سندھ حکومت نے نوٹس لیتے ہوئے پولیس کو تحقیقات کا حکم دیا تھا ، جس کے بعد اداکارہ کے ساتھ پیش آئے واقعے کی سی سی ٹی وی فوٹیج بھی سامنے آگئی تھی۔حیرت انگیز طور پر اداکارہ کے بیان کے برعکس 3 کے بجائے ایک بائیک سوار ان کے قریب آتا دکھائی دیا تھا اور بظاہر یہ محسوس ہوا تھا کہ اس نے اداکارہ کے ساتھ بدتمیزی کی تھی جس پر وہ خوفزدہ ہو کر بھاگی تھیں۔اب اس تمام واقعے سے پردہ اٹھاتے ہوئے پولیس نے بھی واضح بیان دے دیا ہے اور بتایا کہ یہ اغوا کی کوشش نہیں بلکہ ہراسانی کا معاملہ ہے۔ کراچی پولیس کے آفیشل انسٹاگرام اکاؤنٹ پر جاری ایک ویڈیو بیان میں ساؤتھ زون ڈی ایس پی منیشا روپیتا کی جانب سے بتایا گیا کہ 11 اگست 7 بج کر 20 منٹ پر اداکارہ نمرہ خان کے ساتھ ایک ناخوشگوار واقعہ پیش آیا۔انہوں نے بتایا کہ پولیس نے واقعے کا فوری نوٹس لیتے ہوئے مختلف پہلووں پر تحقیقات شروع کیں، جائے وقوع سے سی سی ٹی فوٹیج حاصل کی گئی اور مختلف علاقوں سے بھی مجرم کا روٹ ٹریس کیا گیا جبکہ عینی شاہدین سے بھی بات چیت کی گئی۔ان کا مزید کہنا تھا کہ ماہرین کی ٹیم کے ساتھ تمام شواہد کا جائزہ لینے کے بعد پولیس اس نتیجے پر پہنچی ہے کہ اس واقعے میں صرف ایک شخص ملوث تھا جو بائیک پر سوار تھا۔ پولیس افسر کا مزید کہنا تھا کہ تحقیقات سے یہ بھی معلوم ہوا کہ اس شخص کے ساتھ کوئی گروہ یا کوئی ساتھی شامل نہیں تھا اور شواہد سے یہ بات بھی واضح ہوتی ہے کہ اغوا کرنے کا شبہ ظاہر نہیں ہوتا البتہ ہراساں کرنے کی کوشش معلوم ہوتی ہے۔ اس موقع پر اداکارہ نمرہ خان بھی پولیس دفتر میں موجود تھیں جنہوں نے پولیس کے اس بیان پر اپنا مؤقف دیتے ہوئے کہا کہ پولیس نے اس کیس میں جو انہیں لگ رہا تھا اغوا ہے، چاہے ہراسمنٹ ہے، ان کے ساتھ بھرپور تعاون کیا اور لمحہ بہ لمحہ تحقیقات کی اپڈیٹ بھی فراہم کیں۔اداکارہ نے پولیس کا شکریہ ادا کیا اور اس امید کا اظہار کیا کہ مجرم کو گرفتار کرلیا جائے گا اور مجھے انصاف ملے گا، جس پر ڈی ایس پی نے بتایا کہ مجرم کو گرفتار کرنے کی کوششیں جاری ہیں۔ یاد رہے کہ کچھ روز قبل اداکارہ کی جانب سے اپنے انسٹاگرام اکاؤنٹ پر ایک ویڈیو جاری کر کے دعویٰ کیا گیا تھا کہ وہ ڈیفنس کے علاقے میں رمادا ہوٹل کے قریب کھڑی اپنے گھر والوں کا انتظار کررہی تھیں۔اسی اثنا میں 3 افراد بائیک پر ان کے پاس آئے اور انہیں اغوا کرنے کی کوشش کی اس دوران ایک نے ان کے پیٹ پر پستول بھی رکھی تاہم وہ مبینہ اغوا کر کو دھکا دے کر وہاں سے بھاگ نکلی اور آگے روڈ پر ایک کار نے رک کر اس میں سوار افراد نے ان کی مدد کی۔","entertainment"
"894","علی ظفر نے ایک اور سریلی آواز کی حامل گلوکارہ متعارف کرادی","https://urdu.samaa.tv/2087319796","گلوکارعلی ظفر نے ایک اور سریلی آواز کی حامل گلوکارہ متعارف کرادی، عمر کوٹ کی رہائشی گلوکارہ نرملا کا گیت ریلیز، پہلا اے آئی میوزک ویڈیو بھی بنادیا ۔ بین الاقوامی شہرت یافتہ پاکستانی گلوکار علی ظفر نے سندھ کے دور دراز علاقے تھرپارکر کے ٹیلنٹ کو دنیا تک پہنچادیا۔ علی ظفر نے اپنے لیبل لائٹنگیل ریکارڈز کے تحت تھرپارکر سے تعلق رکھنے والی گلوکارہ نرملا کے پہلے گانے ""رنگ رسیا"" کو ریلیز کرکے تمام رکاوٹیں توڑدی ہیں۔ گیت کو علی ظفر کی جانب سے پروڈیوس اور ڈائریکٹ کیا گیا ہے جبکہ گانے کی ویڈٰیو بنانے میں پاکستان میں پہلی بار اے آئی ٹیکنالوجی کا استعمال کیا گیا ہے۔ علی ظفر نے ایک حالیہ انسٹاگرام پوسٹ میں لکھا کہ "" کچھ سال پہلے، مجھے یوسف صلاح الدین کی طرف سے واٹس ایپ پر ایک گانے کا ڈیمو موصول ہوا، جس میں نرملا سے میرا تعارف کرایا گیا، میں فوری طور پر اس کی آواز اور کمپوزیشن کی مہارت سے متاثر ہو گیا ‘‘۔ انہوں نے بتایا کہ  صحرا میں رہنے کے باوجود جہاں بنیادی ضروریات جیسے پانی کی قلت ہے اور جہاں معاشرتی اصول خواتین کو موسیقی کی پیروی کرنے سے روکتے ہیں، نرملا کا جذبہ غیر متزلزل رہا۔ اس کے عزم نے مجھے گانے کی ریکارڈنگ، پروڈکشن اور ریلیز کا وعدہ کرنے پر مجبور کیا، ایک بار جب ہم نے گانا مکمل کیا، میں جانتا تھا کہ ہمیں اس کی ویڈیو کے لیے واقعی کچھ خاص بنانا ہے۔ گانے کی ریلیز پر گلوکارہ نرملا نے اپنی خوشی کا اظہار کرتے ہوئے کہا کہ میں بیان نہیں کر سکتا کہ میں کتنی خوش ہوں، تمام تعاون کے لیے علی بھائی کی بہت مشکور ہوں ۔","entertainment"
"895","معروف ہدایت کار سید نور نے اداکارہ ریشم کی ناراضگی کی وجہ بتا دی","https://urdu.samaa.tv/2087319720","معروف ہدایت کار سید نور  نے اداکارہ ریشم کی ناراضگی کی وجہ بتا دی۔ لالی ووڈ کےنامور ہدایت کار سید نور نےحال ہی میں سماء ٹی وی کےشو“ کافی ود سماء “میں شرکت کی،انہوں نےاس گفتگو کےدوران اپنی فلمی اور ذاتی زندگی کے بارے میں تفصیل سے بات کی۔ انٹرویو کے دوران ان سےپوچھا گیا کےکئی اداکارائیں ان سے ناراض ہو گئ تھیں  جب انہوں نےصرف اداکارہ سائمہ کے ساتھ ہی فلمیں بنائیں ، اس بات کا سب سے زیادہ گلہ اداکارہ ریشم کرتی ہیں ،اس پرانہوں نےجواب دیا کہ “ یہ بات بلکل درست ہے - ریشم کی مہربانی ہے کہ وہ  گلہ کرتی ہیں،مجھے ان سے کوئی گلہ نہیں انہوں نے ریشم کے بارے میں مزید بات کرت ہوئے کہا کہ اگر ریشم کا رول ہوا تو انہیں اپنی کسی فلم میں ضرور کاسٹ کروں گا۔ شو کے دوران ریپڈفائر راؤنڈ میں ان سےمزید اداکاروں کے  بارے میں سوالات کیے گئے  اداکارہ میرا کے بارے میں انہوں نے کہا کہ وہ بڑی اچھی لڑکی ہے ، بہت اچھا کام کرتی ہے،اس کی پریسینس اور شکل بہت اچھی ہے ،پر اس کو پراجیکٹس اتنے زیادہ نہیں ملے،اسی وجہ سے میں نے اسے کسی انٹرویو میں بدقسمت کہہ دیا جس پر انہوں نے شکوہ کیا۔ مزید انہوں نےکہا کہ اداکارہ سجل علی کے وہ فین ہیں ، اداکاہ ماہراہ خان ایک اچھی اداکارہ ہونے کے ساتھ ساتھ اچھی انسان بھی ہیں جب کہ اداکارہ صبا قمر کو مجھ جیسے ہدایت کار کے ساتھ فلمیں کرنی چاہیے۔ ہدایت کار سید نوربہت سی بلاک بسٹر پاکستانی فلموں جن میں چوڑیاں اور مجاجن سمیت کئ فلمیں شامل ہیں کو ڈائریکٹ کر چکے ہیں ۔","entertainment"
"896","’ مجھے ہارٹ اٹیک نہیں ہوا‘ آئمہ بیگ نے وضاحتی پیغام جاری کر دیا","https://urdu.samaa.tv/2087319699","پاکستان کی معروف گلوکارہ آئمہ بیگ نے گزشتہ روز منی ہارٹ اٹیک ہونے کی خبروں کی تردید کرتے ہوئے پیغام جاری کر دیا ہے ۔ تفصیلات کے مطابق آئمہ بیگ کو منی ہارٹ اٹیک آنے کی خبروں نے فینز کو شدید پریشان کر دیا تھا تاہم اب گلوکارہ نے اپنے فینز کو خوشخبری سناتے ہوئے تمام ایسی خبروں کی تردید کرتے ہوئے وضاحت جاری کر دی ہے ۔ گلوکارہ آئمہ بیگ نے انسٹاگرام پر پیغام جاری کرتے ہوئے کہا کہ ’ فینز کا پیار دیکھ کر مجھے بہت خوشی ہوئی ہے مجھے اندازہ نہیں تھا کہ مجھ سے اتنے لوگ محبت کرتے ہیں ، میں آپ کے پیار کا احترام کرتی ہوں ، میری صحت کی خرابی دراصل میری ہی لاپرواہی تھی، یہ دو سے تین ہفتے قبل کی بات ہے جب میں بغیر آرام کیئے ایک سے دوسری جگہ سفر کر رہی تھی ، جس کے باعث میری نیند بھی پوری نہیں ہو رہی تھی اور میرا کھانا پینا بھی بہت زیادہ متاثر تھا ، میں بھول چکی تھی کہ میں بھی انسان ہوں کوئی ربوٹ نہیں ہوں ، ہمیں اپنی صحت کا خیال رکھنا چاہیے ، کام تو چلتا رہتا ہے لیکن صحت ہے تو سب کچھ ہے ، چاہے وہ ذہنی صحت ہو یا جسمانی، جیسے مشہور کہاوت ہے کہ ’ جان ہے تو جہان ہے ‘ ۔ A post shared by Aima Baig (@aima_baig_official)   گلوکارہ کا مزید کہناتھا کہ میں پھر سے وہی دہراتی ہوں کہ یہ مکمل طور پر میری ہی غلطی تھی ہمیں اپنے جسم کی حفاظت کرنی چاہیے ، ایسی محنت کا کیا فائدہ جب آپ بعد میں ہسپتال پہنچ جائیں ، میں یہاں یہ بھی واضح کرنا چاہتی ہوں کہ مجھے ہارٹ اٹیک نہیں ہوا ،  مجھ سے غلطی ہوئی کہ میں اپنی صحت کے بارے میں آگاہی فراہم کرتے ہوئے درست الفاظوں کا استعمال نہیں کر سکی، میرا بلڈ پریشر ہائی ہو گیا تھا جس کے باعث مجھے ایمرجنسی طور پر ہسپتال جانا پڑا ۔","entertainment"
"897","اداکارمیتھیو پیری کی پراسرار موت،دو ڈاکٹرزسمیت 5 افراد پر فرد جرم عائد","https://urdu.samaa.tv/2087319661","اداکارمیتھیو پیری کی پراسرار موت کےمعاملہ پرامریکی حکام نےدو ڈاکٹرز سمیت پانچ افراد پر فرد جرم عائد کردی،جن میں میتھیو پیری کا ذاتی معاون بھی شامل ہے امریکی حکام کےمطابق پانچوں ملزمان میتھیو پیری کو نشہ آور دوا کیٹامائن فراہم  کرتےتھے،ان پر اداکار کو نشہ سپلائی،تجویزکرنے اور لگانے کا الزام ہے،یہ نشہ ان کی موت کا سبب بنا۔ پانچوں افراد امریکا میں کیٹامائن سپلائی کرنے والےگروہ کا حصہ تھے،اداکار میتھیو پیری گزشتہ سال اکتوبرمیں اپنےگھرمیں مردہ حالت میں پائے گئے تھے۔","entertainment"
"898","بلال عباس کی اداکاری پر تنقید کرنے پر نادیہ خان کو مداحوں نے آئینہ دکھا دیا","https://urdu.samaa.tv/2087319605","معروف اداکاربلال عباس کی اداکاری پر تنقید کرنے پر نادیہ خان کو مداحوں نے آئینہ دکھا دیا۔ معروف پاکستانی ہوسٹ اور اداکارہ نادیہ خان اکثر پاکستانی ڈراموں پر اپنی منفرد رائےکی وجہ سے خبروں میں رہتی ہیں،ایک نجی چینل کےشو “کیا ڈرامہ ہے“میں حال ہی میں شروع ہونے والے ڈرامہ سیریل “من جوگی“پراپنی رائےکا اظہارکرتے ہوئے نادیہ خان نےکہاکہ “بلال عباس ایک اچھے اداکارہیں پر یہ رول ان پر سوٹ نہیں کیا،ڈرامے کےباقی اداکار گوہر رشید ،سبینہ فاروق اوراسما عباس اپنےکرداروں کے لیےموضوع ہیں،پربلال اس ڈرامے میں ابھی تک سب سے کمزور دکھائی دے رہے ہیں۔ نادیہ خان نےیہ بھی کہا کہ “ہو سکتا ہےکہ ڈرامےکی اگلی اقساط میں ان کا بلال کے اداکاری سےمتعلق بیان بدل جائے پر ابھی وہ گوہر رشید جتنے متاثر کن نہیں ہیں “۔ اداکارہ کےاس بیان پربلال عباس کےمداح کافی مایوسی کا شکار ہوئے اور نادیہ خان پرکڑی تنقید کی ،کافی مداحوں نےبلال کا دفاع کرتے ہوئے ان کو بہترین اداکار قرار دیا اور کہا کہ ان کی سکریپٹ کا انتخاب کرنے کی صلاحیت بہترین ہے۔ بعض مداحوں نے یہ بھی کہا کہ آخر وہ (نادیہ) ڈراموں پر تبصرہ کر ہی کہوں رہی ہیں جب کہ انہیں اس کی ا ، ب تک نہیں پتا،اسی دوران مداحوں نے انکی اپنی ہی اداکاری پر بھی سوالات اُٹھا دئیے۔ اداکارہ اس سےقبل“جینٹل مین “ ڈرامے پر تنقید جبکہ“زرد پتوں کا بن “کو سراہنے پر بھی خبروں کی زینت بنی رہی ہیں۔","entertainment"
"899","گلوکارہ آئمہ بیگ منی ہارٹ اٹیک کا شکار ہوگئیں","https://urdu.samaa.tv/2087319571","پاکستان کی معروف گلوکارہ آئمہ بیگ منی ہارٹ اٹیک کا شکار ہوگئی ہیں۔ فوٹو اینڈ ویڈیو شیئرنگ پلیٹ فارم انسٹاگرام پر گلوکارہ نے ہسپتال کے بستر سمیت اپنی تصاویر شیئر کرتے ہوئے مداحوں کو اطلاع دی کہ وہ منی ہارٹ اٹیک کا شکار ہوئی ہیں۔  A post shared by ShowbizShowsha (@showbizshowsha)  گلوکارہ نے بتایا کہ وہ کئی راتوں سے مسلسل اپنی نیند پوری نہیں کر سکی ہیں جس کے باعث انہیں منی ہارٹ اٹیک ہوا ہے۔ آئمہ بیگ نے بتایا کہ مسلسل کام کی خاطر انہوں نے ایک کے بعد ایک پرواز لی اور مکمل طور پر نیند نہیں کر پائیں۔ ان کا اپنے پیغام میں مزید کہنا تھا کہ اس منی ہارٹ اٹیک نے مجھے یاد دلایا ہے کہ صحت پہلی ترجیح ہونی چاہیے۔ یاد رہے کہ آئمہ بیگ گزشتہ ماہ میوزیکل پرفارمنس کے سلسلہ میں بیرون ملک روانہ گئی تھیں جبکہ انہوں نے سعودی عرب میں پرفارمنس کے بعد عمرہ بھی ادا کیا تھا۔","entertainment"
"900","پاکستان کی پہلی پاپ گلوکارہ نازیہ حسن کو دنیا سے رخصت ہوئے 24 سال گزر گئے","https://urdu.samaa.tv/2087319462","پاکستان کی پہلی پاپ گلوکارہ نازیہ حسن کو دنیا سے رخصت ہوئے چوبیس سال گزر گئے۔ 3 اپریل 1965 کو کراچی میں پیدا ہونے والی نازیہ حسن کے گانے ڈریمر نے دنیا بھر میں دھوم مچائی ،ان کے پینسٹھ لاکھ ریکارڈ کیسٹس فروخت ہوئے۔  نازیہ حسن  نے پندرہ برس کی عمر میں گلوکاری کی دنیا میں قدم رکھا،پھر جو گایا کمال گایا اور دنیا بھر میں شہرت پائی۔  کم عمری میں پرائیڈ آف پرفارمنس“ اور ”بیسٹ فی میل پلے بیک سنگر“ کا ایوارڈ حاصل کیا۔ ”ڈسکو دیوانے ۔۔ ”بوم بوم“ اور ”آنکھیں ملانے والے“ گانوں کے ذریعے فینز کے دلوں میں گھر کرلیا۔  ملکہ پوپ گلوکاری کو صدارتی تمغہ برائے حسن کارکردگی سے بھی نوازا گیا،شوبز ستارے کہتے ہیں نازیہ حسن اب بھی دلوں میں زندہ ہیں ۔۔  شہرت کی بلندیوں کو چھونے والی نازیہ حسن کم عمری میں پھیپھڑوں کے کینسر میں مبتلا ہوئیں،اور13 اگست 2000 کو 35سال کی عمرمیں لندن کےاسپتال میں انتقال کرگئیں۔","entertainment"
"901","معروف گلوکارہ ہانیہ اسلم دل کا دورہ پڑنے سے انتقال کرگئیں","https://urdu.samaa.tv/2087319427","کوک اسٹوڈیو سےشہرت پانے والےمیوزک بینڈ زیب اینڈ ہانیہ سےوابستہ معروف گلوکارہ ہانیہ اسلم انتقال کرگئیں۔ گلوکارہ زیب بنگش نے اپنے آفیشل انسٹاگرام ہینڈل پر جاری کی گئی اسٹوری میں اپنی کزن اور گلوکارہ ہا نیہ اسلم کے انتقال کی تصدیق کی۔ زیب بنگش نے بتایا کہ گلوکارہ ہانیہ دل کا دورہ پڑنے کی وجہ سے انتقال کرگئیں، ہانیہ ا سلم کے انتقال پر پاکستانی میوزک انڈسٹری سے وابستہ فنکاروں کی جانب سے افسوس کا اظہار کیا جارہا ہے۔ واضح رہےکہ ہانیہ اسلم اوران کی کزن زیب بنگش نےسال 2007 میں میوزک بینڈ زیب اینڈ ہانیہ کی بنیاد رکھی،انہوں نے سال 2008 میں کوک اسٹوڈیو کے سیزن 2 میں اپنے گانے پیمانہ سے شہرت حاصل کی۔","entertainment"
"902","گلوکارعلی ظفر کا ارشد ندیم کے لیے 10 لاکھ روپے انعام  کا اعلان","https://urdu.samaa.tv/2087319272","پاکستان کےعالمی شہرت یافتہ گلوکارعلی ظفر نےاولمپکس میں جیولن تھرو کےمقابلے میں گولڈمیڈل جیت کر تاریخ رقم کرنےوالے ارشد ندیم کے لیے 10 لاکھ روپے انعام دینےکا اعلان کیا ہے۔ گلوکار نےسماجی رابطے کی ویب سائٹ ایکس پرپیغام جاری کرتے ہوئے اس بڑے اعلان کااظہارکیا،علی ظفر نےارشدندیم کومبارکبادپیش کرتےہوئےکہا کہ میں علی زی فاؤنڈیشن کی جانب سے انہیں 1ملین روپےکا انعام دینے کا اعلان کرتا ہوں۔ @ArshadOlympian1 breaks record with 92.97 and wins gold for Pakistan! I shall be honouring him with a one million reward through @AliZFoundation. Let's show our heroes the celebration they deserve. I urge @GovtofPakistan @CMShehbaz to welcome him like a hero and establish a… pic.twitter.com/qFpInZqu9i  انہوں نےکہاکہ ہمیں اپنےہیروزکی کامیابیوں کا وہ جشن منانا چاہیےجو وہ واقعی مستحق ہیں،حکومت پاکستان اور وزیراعظم شہبازشریف سےدرخواست کی کہ وہ ارشدندیم کا ہیرو کی طرح استقبال کریں اوران کے نام پرایک اسپورٹس اکیڈمی قائم کریں۔ ","entertainment"
"903","بنگلہ دیش میں ہونے والے ہنگاموں میں معروف اداکار اور پروڈیوسر قتل","https://urdu.samaa.tv/2087319248","بنگلا دیش کے نامور اداکار شانتو خان اور ان کے والد   اور معروف   پروڈیوسر و سلیم خان کو مشتعل ہجوم نے قتل کردیا۔ میڈیا رپورٹس کے مطابق اداکار اور ان کے والد ہنگامہ آرائی کی زد میں آگئے اور اس دوران مشتعل ہجوم نے انہیں تشدد کا نشانہ بنایا۔اداکار شانتو خان اور ان کے والد کو چاند پور کے علاقے میں تشد کا نشانہ بنایا گیا جس کے نتیجے میں دونوں کی موت واقع ہوگئی۔ بنگلا دیشی سنیما سے تعلق رکھنے والی کئی معروف شخصیات نے افسوسناک خبر پر صدمے کا اظہار بھی کیا ہے۔یاد رہے کہ پروڈیوسر و ہدایتکار سیلم خان بنگلا دیش کے پہلے صدر مجیب الرحمٰن کی زندگی پر بننے والی فلم کے پروڈیوسر بھی تھے۔ بنگلہ دیشی اداکار شانٹو خان کو   ""پریم چور""، ""پیا رے""، ""بوبوجان"" اور ""انٹو نگر"" فلموں سے شہرت ملی ۔شانٹو خان نے 2019 میں فلم ""پریم چور"" سے ڈیبیو کیا تھا۔ بعد ازاں انہوں نے 2021 میں ""پیا رے""، 2023 میں ""بوبوجان"" اور 2024 میں ""انٹو نگر"" میں کام کیا۔","entertainment"
"904","جنت مرزا  کے منگنی توڑنے کے بیان پر سابق منگیتر عمر بٹ کا زور دار جواب","https://urdu.samaa.tv/2087319062","پاکستان کی معروف ٹک ٹاک سٹار اور اداکارہ جنت مرزاکے منگنی توڑنے کے بیان پر سابق منگیتر عمر بٹ نے زور دار جواب دیدیا ہے  ۔ تفصیلات کے مطابق عمر بٹ نے اپنے آفیشل انسٹاگرام ہینڈل کی سٹوری میں ایک پیغام جاری کیا جس میں اُنہوں نے مبہم انداز اپناتے ہوئے کہا کہ ’’میرے والدین نے میری بہت بہترین پرورش کی ہے، اسی لیے میں کسی کے بارے میں بات نہیں کرتا‘‘۔ عمر بٹ نے ٹک ٹاکر نے جنت مرزا کا نام لیے بغیر اُن پر طنزیہ وار کرتے ہوئے کہا کہ ’’مجھے سستی توجہ حاصل کرنے کا شوق نہیں ہے، اللہ آپ کو خوش رکھے، آمین‘‘۔  حال ہی میں جنت مرزا نے معروف اداکار و میزبان احمد علی بٹ کے پوڈکاسٹ میں شرکت کی تھی جہاں اُنہوں نے ٹک ٹاکر عُمر بٹ سے راہیں جُدا کرنے سے متعلق بیان دیا تھا۔ جنت مرزا کا اپنے بیان کہنا تھا کہ وہ بریک اَپ کے لیے تیار نہیں تھیں لیکن اُنہیں اس بات کی خوشی بھی ہے کہ یہ رشتہ نکاح سے پہلے ہی ختم ہوگیا کیونکہ اگر نکاح کے بعد علیحدگی ہوتی تو وہ بہت زیادہ تکلیف دہ لمحہ ہوتا۔ ٹک ٹاکر کا یہ بھی کہنا تھا کہ اُنہیں بریک اپ کا فیصلہ کرنے میں دو سال لگے، اُنہوں نے بہت سی چیزیں برداشت کیں لیکن اب اُن میں برداشت ختم ہوگئی ہے، اگر کوئی اُن کے ساتھ غلط کرتا ہے تو اُن  کی زندگی میں اُس کی کوئی جگہ نہیں۔ جنت مرزا کا یہ بیان جہاں سوشل میڈیا پر وائرل ہورہا ہے تو وہیں دوسری طرف اُن کے سابق منگیتر عُمر بٹ نے بھی مبہم انداز میں ردعمل دے کر مداحوں کی توجہ حاصل کرلی ہے۔ واضح رہے کہ جنت مرزا نے سال 2023 میں عمر بٹ سے بریک اپ کا اعلان کیا تھا جس کے بعد اس جوڑی کے مداح بہت مایوس ہوگئے تھے۔","entertainment"
"905","معروف اداکارہ عروبہ مرزا کی منگنی ٹوٹنے کی اصل وجہ سامنے آ گئی","https://urdu.samaa.tv/2087318961","پاکستان کی مقبول اور ابھرتی ہوئی اداکارہ عروبہ مرزا کی طلاق کے بعد منگنی بھی ٹوٹ گئی ۔ تفصیلات کے مطابق عروبہ مرزا نے اپنے آفیشل انسٹاگرام ہینڈل کی سٹوری میں مداحوں کے لیے اپنی منگنی سے متعلق افسوسناک خبر شیئر کی۔اداکارہ نے اپنی انسٹاگرام سٹوری میں کہا کہ میں لوگوں کو بتانا چاہتی ہوں کہ میں نے اور حارث سلیمان نے ذاتی وجوہات کی بناء پر باہمی رضا مندی سے علیحدگی کا فیصلہ کرلیا ہے۔ انہوں نے کہا کہ یہ فیصلہ ہم دونوں میں سے کسی کے لیے بھی آسان نہیں تھا لیکن ہمیں یقین ہے کہ یہ ہمارے لیے الگ الگ آگے بڑھنے کا بہترین راستہ ہے۔عروبہ مرزا نے مزید کہا کہ مجھے اُمید ہے کہ آپ اس مشکل وقت میں ہماری پرائیوسی کا احترام کریں گے۔ واضح رہے کہ عروبہ مرزا کے سابق شوہر سے اُن کی ایک بیٹی ہے جس کی وہ سنگل مدر کے طور پر پرورش کررہی ہیں۔عروبہ مرزا نے پہلے شوہر سے طلاق کے چند سال بعد 2022 میں حارث سلیمان نامی شخص سے بڑی ہی دھوم دھام سے منگنی کی تھی جس کی تصاویر اور ویڈیوز سوشل میڈیا پر وائرل ہوئی تھیں۔ ","entertainment"
"906","شگفتہ اعجازخود پرتہمت لگانے والے افراد کوجواب دیتے ہوئے آبدیدہ ہو گئیں","https://urdu.samaa.tv/2087318949","معروف سینیئر اداکارہ شگفتہ اعجاز خود پر تہمت لگانے والے افراد کو جواب دیتے ہوئے ویڈیو سوشل میڈیا پر شیئر کردی۔ سوشل میڈیا پلیٹ فارم پرشیئر کی گئی  ویڈیو میں اداکارہ تنقید کرنے والوں کو جواب دیتے ہوئے آبدیدہ ہوگئیں اور کہا کہ وہ الزامات لگانے والوں کو کبھی معاف نہیں کریں گی۔ اداکاری کی جانب سے یوٹیوب پرمختصر ویڈیو شیئر کی، جس کے آغاز میں انہوں نے یوٹیوب پر کیے جانے والے نفرت انگیز کمنٹس کے اسکرین شاٹس بھی شیئر کیے۔ اداکارہ نےجن کمنٹس کے اسکرین شاٹس شیئر کیے، وہ ان کی مختلف یوٹیوب ویڈیوز پر کیے گئے تھے،جن میں وہ متحدہ عرب امارات (یو اے ای) کی ریاست دبئی میں دکھائی دیں۔  ان پر الزام لگایا گیا ہےکہ انہوں نے پروڈیوسر یحیٰ سے دولت کی خاطر شادی کی اور اب وہ ان کی بچی ہوئی دولت بھی ہڑپ کرنا چاہتی ہیں۔ اداکارہ نےواضح کیا کہ وہ دبئی میں عیاشیاں کرنے نہیں آئیں بلکہ ان کا ایک بینک اکاؤنٹ تھا جو بند ہوگیا اور اس میں جمع پیسےحکومت کے اکاؤنٹ میں چلے گئے، اس لیےوہ اسےکھلواکر اپنے پیسےلینے آئی ہیں کیوں کہ انہیں ضرورت تھی۔ اداکارہ نےآبدیدہ ہوتے ہوئے کہا کہ انہوں نے شوبز انڈسٹری میں شادی سے پہلے اور بعد میں 35 سال تک کام کیا، انہوں نے پیسوں کی خاطر شادی نہیں کی۔ ان کا کہنا تھا کہ انہوں نے یحیٰ سے اپنی پہلی شادی سے ہونے والی بیٹیوں کو والد کا سہارا دینے کے لیے شادی کی اور وہ ان کے والد بنے، یہ ان کا بڑا پن ہے۔","entertainment"
"907","پاکستان کے معروف کامیڈین سردار کمال انتقال کرگئے","https://urdu.samaa.tv/2087318738","پاکستان انٹرٹینمنٹ انڈسٹری کے معروف اداکار اور کامیڈین سردار کمال انتقال کر گئے۔ معروف کامیڈین و اداکار سردار کمال کا انتقال دل کا دورہ پڑنے سے ہوا جبکہ ان کی عمر 52 برس تھی۔ اداکار سردار کمال نے 30 سے زائد فلموں میں بطور کامیڈین کام کیا اور ان گنت تھیٹر ڈراموں میں کام کر کے مسکراہٹیں بکھیریں۔ سردار کمال کا شمار پاکستانی انڈسٹری کے سینئر اداکاروں میں ہوتا تھا اور وہ فیصل آباد سے تعلق رکھتے تھے۔","entertainment"
"908","معروف ٹک ٹاکر دعا شاہ کے گھر پر فائرنگ","https://urdu.samaa.tv/2087318732","ملتان میں معروف ٹک ٹاکر  دعا شاہ کے گھر پر فائرنگ کے واقعہ کی سی سی ٹی وی فوٹیج منظر عام پر آ گئی ہے ۔ تھانہ گلگشت کتلے کے مطابق نامعلوم افراد گھر کی دیوار پھلانگ کر داخل ہوئے اور فائرنگ کی ، یہ افسوسناک واقعہ 29 جولائی کی شب پیش آیا تاہم فائرنگ کے واقعہ میں خاتون اور اہل خانہ محفوظ رہے ہیں۔ پولیس کا کہناہے کہ ٹک ٹاکر دعا شاہ کے شوہر کے رشتہ داروں کی جانب سے مبینہ طور پر فائرنگ کی گئی ۔ خاتون کے شوہر کے رشتہ داروں کی جانب سے فائرنگ جائیداد کے تنازع کے باعث کی گئی تاہم معاملے کی مزید تحقیقات کی جارہی ہیں ۔","entertainment"
"909","اننت امبانی اور رادھیکا مرچنٹ کو شادی میں ملنے والے قیمتی تحائف کی فہرست سامنے آ گئی","https://urdu.samaa.tv/2087318721","مکیش امبانی نے اپنے چھوٹے بیٹے اننت امبانی کی شادی میں دل کھول کر پیسہ لگایا تاہم اسی مقدار میں انہیں مہمانوں کی جانب سے بھاری اور قیمتی تحائف بھی دیئے گئے جس کی تفصیل منظر عام پر آ گئی ہے ۔ تفصیلات کے مطابق اننت امبانی رادھیکا مرچنٹ کے ساتھ ایک پر تعیش تقریب میں 12 جولائی کو رشتہ ازدواج میں منسلک ہوئے تھے۔اس عالیشان اور مہنگی ترین شادی کی تقریبات میں دنیا بھر سے نامور سلیبریٹیز ، کھلاڑیوں اور حکومتی عہدیداروں نے شرکت کی۔ نوبیہاتا جوڑے کو مکیش امبانی اور نیتا امبانی کی جانب سے دبئی کے پام جمیرا میں 640 کروڑبھارتی روپے مالیت کا عالیشان محل تحفہ کیا گیا ہے۔یہ مینشن جہاں 10 کمروں پر مشتمل ہے وہیں اس کا اپنا ذاتی ساحل بھی ہے۔اس کے علاوہ مکیش امبانی اور نیتا امبانی نے اپنے بیٹے اور بہو کو 129.7 کروڑ بھارتی روپے کے زیورات اور 5 کروڑ 42 لاکھ روپے کی بینٹلے کانٹینینٹل اسپیڈ کار بھی تحفے میں دی۔ اگرچہ میٹا کے مالک مارک زکربرگ نے جوڑے کی پری ویڈنگ تقریب میں شرکت کی تھی لیکن شادی کی تقریب میں وہ نظر نہیں آئے۔انہوں نے اننت اور رادھیکا کو 300 کروڑ بھارتی روپے مالیت کا پرائیویٹ جیٹ تحفے میں دیا تاہم کچھ خبروں کے مطابق زکربرگ نے جیٹ کے بجائے کشتی (یاٹ) تحفے میں دی۔ مائیکرو سافٹ کے شریک بانی بِل گیٹس نے جوڑے کو 9 کروڑ روپے مالیت کی ہیرے کی انگوٹھی دی جبکہ کچھ رپورٹس میں کہا گیا کہ بِل گیٹس نے بھی اس جوڑے کو 180 کروڑ مالیت کی کشتی بطور تحفہ دی ہے۔گوگل کے سی ای او سندر پچھل نے 100 کروڑ بھارتی روپے کا ہیلی کاپٹر جبکہ سابق امریکی صدر ڈونلڈ ٹرمپ کی بیٹی ایوانکا ٹرمپ نے جوڑے کو امریکا میں 80 کروڑ بھارتی روپے کی پراپرٹی کی گفٹ کی۔ایمازون کے مالک جیف بیزوس سے 11.50 کروڑ انڈین روپے مالیت کی بگاٹی گاڑی تحفے میں ملی۔ شاہ رخ خان نے فرانس میں 40 کروڑ مالیت کا اپارٹمنٹ گفٹ کیا۔امبانی خاندان کے دوست امیتابھ بچن اور اُن کی فیملی نے اس جوڑے کو 30 کروڑ بھارتی روپے مالیت کا ہار بطور تحفہ دیا۔سلمان خان کی جانب سے 15 کروڑ روپے کی اسپورٹس بائیک دی گئی۔ ان کے ساتھ بالی وُڈ کے سپرسٹار رنویر سنگھ اور اُن کی اہلیہ دپیکا پڈوکون نے اننت امبانی اور رادھیکا مرچنٹ کو 20 کروڑ روپے کی کسٹمائزڈ رولز رائس تحفے میں دی جبکہ عالیہ بھٹ اور رنبیر کپور نے 9 کروڑ بھارتی روپے مالیت کی مرسیڈیز گفٹ کی۔ اس جوڑے کو ڈبلیو ڈبلیو ای کے سپرسٹار جان سینا نے 3 کروڑ روپے کی لیمبورگنی بطور تحفہ دی۔رپورٹس کے مطابق کترینہ کیف اور وکی کوشل نے 19 لاکھ روپے کی سونے کی چین تحفے میں دی، جبکہ سدھارتھ ملہوترا اور کیارا اڈوانی نے 25 لاکھ روپے کی ایک ہاتھ کے کام سے مزین شال گفٹ کی۔ مزید برآں اکشے کمار نے اننت اور رادھیکا کے لیے شادی کے شاندار تحائف کی صف میں اضافہ کرتے ہوئے 60 لاکھ روپے مالیت کا ایک پرتعیش سونے کے قلم بطور تحفہ دیا۔","entertainment"
"910","خلیل الرحمان قمرکو بلیک میل کرنے کیلئے خفیہ کیمرے لگانے کی ویڈیو منظرعام پرآگئی","https://urdu.samaa.tv/2087318713","ڈرامہ نگار خلیل الرحمان قمر کو ہنی ٹریپ کرکے تاوان مانگنے والے گینگ کی جانب سے بلیک میل کی ویڈیو سامنے آگئی۔ تفصیلات کےمطابق مرکزی ملزم حسن شاہ اور لڑکی نےکیمرےکی جگہ کا تعین کیا جب کہ لڑکی نے ملزم حسن شاہ کوڈائریکشن دی کہ کیمرہ یہاں لگایا جائے یا وہاں لگایا جائے۔ خلیل الرحمان قمر کے ہنی ٹریپ کا معاملہ؛ ماسٹرمائنڈ ساتھی سمیت گرفتار واضح رہےکہ خلیل الرحمان قمرکو ہنی ٹریپ کرکے تاوان مانگنے والے گینگ کے ماسٹر مائنڈ حسن شاہ کو ساتھی سمیت گرفتار کرلیا گیا ہے۔   ","entertainment"
"911","معروف اداکار شہریار منور نے بالاآخر شادی کی افواہوں پر خاموشی توڑ دی","https://urdu.samaa.tv/2087318711","معروف اداکارشہریارمنور نے ساتھی اداکارہ ماہین صدیقی سے شادی کے حوالے سے گردش کرنے والی افواہوں پر خاموشی توڑ دی۔ پوڈ کاسٹ ودفریحہ الطاف میں انٹرویو کے دوران اداکارشہریار منور نے اپنی شادی سےمتعلق گردش کرتی افواہوں پرخاموشی توڑتےہوئےکہا کہ شادی اوررشتے کو لے کر وہ محتاط رہنا چاہتے ہیں اس بارے میں زیادہ تفصیل سے بات نہیں کرنا چاہتے۔ اداکارکی جانب سےکہا گیا کہ وہ اورماہین اورگھر والے بہت خوش ہیں،انہوں نے اظہار تشکرکیا اور مداحوں سے دعاؤں کی درخواست کردی۔ خیال رہےکہ دسمبر میں شہریار ماہین صدیقی کی شادی کی خبریں حال ہی میں وائرل ہوئیں،جس پرمداحوں کی جانب سے جوڑے کیلئے نیک خواہشات کا اظہار کیا جارہا ہے۔ A post shared by Social Diary Magazine (@socialdiarymagazine) دوسری جانب وائرل ہونےوالےپرانے انٹرویو کےکلپس میں اداکار نےسماجی مسائل کی بھی عکاسی کی،ویڈیو کلپ میں انہوں نےنوجوانی سے پاکستانی مردوں پرعائد جذباتی دباو اور دوہرےمعیارات پربات کی۔کہا کہ لڑکوں کو رونا یا دردکا اظہارنہ کرنا سکھایا جاتا ہے،جو جذباتی لاتعلقی کا باعث بنتا ہے۔ ","entertainment"
"912","خلیل الرحمان قمر کے ہنی ٹریپ کا معاملہ؛ ماسٹرمائنڈ ساتھی سمیت گرفتار","https://urdu.samaa.tv/2087318685","ڈرامہ نگار خلیل الرحمان قمر کو ہنی ٹریپ کرکے تاوان مانگنے کی تفتیش میں بڑی پیشرفت سامنے آگئی۔ پولیس نےہنی ٹریپ گینگ کےماسٹرمائنڈکوساتھی سمیت گرفتارکرلیا،پولیس کاکہنا ہےکہ ملزم حسن شاہ اورساتھی رفیق کوپشاورسےگرفتارکیا گیا،ملزم نےخلیل الرحمان قمرکی قابل اعتراض ویڈیو بھی وائرل کردی۔ پولیس کاکہنا ہےکہ ملزم خواتین سمیت 12ارکان پرمشتمل گروہ کامرکزی کردار ہے ملزم نےاعتراف کیاکہ خلیل الرحمان قمرسکرپٹ کیلئےنہیں،غلط ارادےسےخاتون کے گھر گئے،خلیل الرحمان قمر نےنازیباویڈیوزکیوجہ سے اغواکاواویلا کیا۔ پولیس کاکہنا ہےکہ دونوں ملزمان سےمزید تفتیش جاری ہے۔","entertainment"
"913","بالی ووڈ کنگ شا ہ رخ خان کی طبیعت ناساز، ڈاکٹروں کا امریکہ جانے کا مشورہ","https://urdu.samaa.tv/2087318669","بالی وڈ کنگ شاہ رُخ خان کو چند ماہ قبل21 مئی کو احمد آباد میں ہیٹ سٹروک کا شکار ہونے کے بعد ہسپتال میں داخل کیا گیا تھا تاہم ایک دن زیر علاج رہنے کے بعد کنگ خان کو  ڈسچارج کر دیا گیا تھا۔ حال ہی میں بھارتی میڈیا پر ایک مرتبہ پھر  شاہ رخ خان کی ناساز طبیعت کی خبریں زیرِ گردش ہیں جہاں رپورٹس کے مطابق کنگ خان  آنکھوں کے لیے طبی معائنے کے لیے ہسپتال پہنچے تھے۔ میڈیا کا کہنا ہے کہ ’اداکار شاہ رخ خان پیر 29 جولائی کو ممبئی کے ایک اسپتال میں آنکھ کے علاج کے لیے پہنچے تھے تاہم حالت سنجیدہ ہونے کے باعث ڈاکٹرز نے کنگ خان کو  امریکہ جانے کا مشورہ دیدیا ہے‘۔ بھارتی میڈیا کی جانب سے دعوٰی کیا جارہا ہے کہ  سپر سٹار شاہ رُخ خان پیر کی شب یا  منگل 30 جولائی کو بیرون ملک روانہ ہوجائیں گے جہاں جاکر وہ اپنی آنکھوں کا علاج کروائیں گے۔ کنگ خان کی بیرونِ ملک روانگی کی خبروں سے اداکار کے مداح کافی پریشان نظر آرہے ہیں تاہم حیرت کی بات یہ ہے کہ اداکار کی پی آر ٹیم یا خاندانی ذرائع نے اس حوالے سے اب تک میڈیا کو کوئی بیان نہیں دیا جس سے اب تک اداکار شاہ رخ خان کی بیماری کے بارے میں کوئی تفصیلات سامنے نہیں آئی ہیں کہ آخر انہیں کیا مرض لاحق ہوا ہے۔ واضح رہے ان دنوں اداکار شاہ رخ خان ہدایت کار سجوئے گھوش کی فلم کنگ کی شوٹنگ کی پری پروڈکشن تیاریوں میں مصروف ہیں جس میں وہ بیٹی سہانا خان اور اداکار ابھیشیک بچن کے ساتھ جلوہ گر ہوں گی۔","entertainment"
"914","بھارتی فلمساز فرح خان کی والدہ میناکا ایرانی انتقال کرگئیں","https://urdu.samaa.tv/2087318521","بھارتی فلم انڈسٹری کی معروف فلمساز فرح خان اور ساجد خان کی والدہ میناکا ایرانی 79 برس کی عمر میں انتقال کرگئیں۔ میناکا ایرانی نہ صرف فرح خان اور ساجد خان کی ماں تھیں بلکہ مشہور چائلڈ آرٹسٹ ڈیزی ایرانی اور ہنی ایرانی کی بہن بھی تھیں۔ میناکا کا اداکاری کا ایک مختصر کیریئر تھا اور وہ اپنی بہن ڈیزی کے ساتھ 1963 کی فلم بچپن میں نظر آئیں۔ بھارتی میڈیا رپورٹس کے مطابق میناکا کچھ عرصے سے صحت کے مسائل سے دوچار تھیں اور انکا انتقال ممبئی میں ہوا۔ 12 جولائی کو میناکا کی سالگرہ منائی گئی تھی اور اس موقع پر فرح خان نے ان کے ساتھ دو تصاویر بھی اپنے انسٹاگرام اکاؤنٹ پر شیئر کی تھیں۔ اداکارہ رانی مکھرجی، شلپا شیٹی اور سلیم خان سمیت بالی ووڈ سے وابستہ دیگر شخصیات نے میناکا ایرانی کے انتقال پر اظہار افسوس کیا اور انہیں خراج تحسین پیش کیا۔","entertainment"
"915","بھارتی مشہور پنڈت کی ایشوریہ اور ابھیشیک کے درمیان علیحدگی کی پیشگوئی","https://urdu.samaa.tv/2087318485","بالی ووڈ اداکاروں کی زندگی سے متعلق پیشگوئیاں کرنے والے مشہور ہندو پنڈت ’ جگن ناتھ گروجی ‘ نے ایشوریہ رائے اور ابھیشیک بچن کے درمیان علیحدگی کی پیشگوئی کر کے بالی ووڈ کو ہلاک ر کھ دیاہے ۔ بھارتی میڈیا سے گفتگو کرتے ہوئے جگن ناتھ گروجی نے کہا کہ دونوں فنکاروں کے درمیان تعلق میں ایسا بہت کچھ ہے جو لوگ نہیں جانتے اور دونوں کی کنڈلیاں رشتے پر منفی اثر ڈالتی ہیں۔جگن ناتھ کا کہنا تھا کہ علم نجوم کے مطابق دونوں کی شادی کا زیادہ چلنا مقدر نہیں ہے لیکن بیٹی کی محبت نے انہیں اب تک جوڑ کر رکھا ہوا ہے۔انہوں نے کہا کہ دونوں جلد علیحدہ ہوسکتے ہیں جس کی وجہ یہ ہے کی دونوں کے درمیان رشتے میں محبت کی کمی ہے۔ہندو پنڈٹ کا کہنا تھا کہ علیحدگی کے بعد بھی دونوں کے درمیان احترام اور دوستی کا رشتہ برقرار رہے گا۔","entertainment"
"916","سوناکشی سنہا کا مسلمان دوست سے شادی کے بعد پہلا انٹرویو، حیران کن انکشافات","https://urdu.samaa.tv/2087318461","بالی ووڈ انڈسٹری کی معروف نو بیاہتا جوڑی اداکارہ سوناکشی سنہا اور ظہیر اقبال بے شادی کے بعد اپنی محبت، شادی کے فیصلے اور اس پر خاندان کے ردعمل کے بارے میں کھل کر بات کی ہے۔ سوناکشی اور ظہیر کا شادی کے بعد دیا گیا پہلا انٹرویو سوشل میڈیا پر وائرل ہے جس میں اداکارہ کا کہنا تھا کہ انہوں نے ہی ظہیر سے پہلے اظہار محبت کیا تھا اور شادی کی پیشکش کی تھی جس پر ظہیر شروع شروع میں تھوڑا نروس تھے اور وقت لینا چاہتے تھے۔ میزبان کی جانب سے جب سوناکشی سے سوال کیا گیا کہ انہیں ظہیر کی سب سے بری عادت کون سی لگتی ہے تو ان کا کہنا تھا کہ ایسی کوئی عادت نہیں ہے جو انہیں نمایاں طور پر پریشان کرتی ہو لیکن پھر انہوں نے تسلیم کیا کہ ظہیر کی جانب سے مسلسل سیٹی بجانے کی عادت شاید ان کے لیے تھوڑی پریشان کن ہو سکتی ہے۔ ظہیر اقبال نے انکشاف کیا ہے کہ انہوں نے شادی سے قبل سوناکشی کو پرپوز کرنے کے لیے اداکارہ کے والد شتروگھن سنہا سے باقاعدہ طور پر اجازت لی تھی اور ان کی منگنی30 دسمبر 2022ء کو ہی ہو گئی تھی۔ واضح رہے کہ سوناکشی سنہا اور ظہیر اقبال 23 جون کو رشتہ ازدواج میں منسلک ہوئے تھے۔ شوبز جوڑے کی شادی کی تقریب ممبئی کے ایک ہوٹل میں منعقد ہوئی تھی جس میں اہل خانہ سمیت دوستوں اور رشتہ داروں نے شرکت کی تھی۔","entertainment"
"917","بھارتی اداکار شاہ رخ خان کے نام کا سکہ بھی مارکیٹ میں آگیا","https://urdu.samaa.tv/2087318452","بھارتی اداکار شاہ رخ خان کے نام کا سکہ بھی مارکیٹ میں آگیا۔ سکے کا اجراء پیرس کے گریون میوزیم نےکیا،فرانسیسی عجائب گھر نےشاہ رخ خان کو خراج تحسین پیش کرنے کیلئےسکہ جاری کیا۔ بالی ووڈ کے کنگ خان پہلے بھارتی اداکار بن گئے ہیں ۔جنہیں گریون میوزیم نےسونےکے سکے سے نوازا ہے۔ گزشتہ سال شاہ رخ خان کی تین بڑی فلمیں ریلیز ہوئیں ،جن میں پٹھان،ڈنکی ،اور جوان شامل ہیں،پٹھان میں شاہ رخ خان کے ساتھ دیپیکا پڈوکون اور جان ابراہم بڑی اسکرین پر نظر آئے،جس مداحوں کی جانب سے خوب پسند کیا گیا۔   ","entertainment"
"918","مکیش امبانی نے بیٹے کی شادی میں 5 ہزار کروڑ لگائے لیکن کمائے کتنے؟ حیران کن انکشاف","https://urdu.samaa.tv/2087318287","بھارتی کاروباری شخصیت اور ریلائنس کے مالک مکیش امبانی نے بیٹے اننت امبانی کی شادی پر 5 ہزار کروڑ روپے کا خرچہ کیا لیکن اس کے بدلے انہوں نے کئی گنا کما بھی لیا ہے ۔ تفصیلات کے مطابق مکیش امبانی کے بیٹے آننت امبانی کی شادی کے دنیا بھر میں چرچے رہے جس کی تقریبات 7 مہینے تک جاری رہیں ، تاہم 12 جولائی کو ہونے والی شادی کی تقریبات 14 جولائی تک جاری رہیں جس میں بھارتی وزیراعظم نریندر مودی ، سابق برطانوی زیراعظم ٹو نی بلیئر ، سام سنگ کے چیئرمین لی جائے ینگ اور بالی ووڈ کی معروف شخصیات نے شرکت کی ۔ بھارتی میڈیا رپورٹس کے مطابق آننت امبانی کی شادی میں بے پناہ اخراجات کرنے کے باوجود مکیش امبانی کی دولت میں کمی نہیں ہوئی بلکہ اس شادی کے بعد ان کی دولت میں مزید 25 ہزار کروڑ انڈین روپے (تقریباً 3 ارب ڈالرز) کا اضافہ ہوا ہے۔ بلوم برگ بلین ایئر انڈیکس کے مطابق، 5 جولائی کو مکیش امبانی کی دولت کا تخمینہ 118 ارب ڈالرز تھا، 12 جولائی تک ان کی کل دولت اور اثاثوں کا تخمینہ 121 ارب ڈالر لگایا گیا ہے ۔بھارتی میڈیا رپورٹس میں کہا گیا ہے کہ نئی بہو رادھیکا مرچنٹ کے آتے ہی سسر مکیش امبانی کی دولت میں 3 ارب ڈالرز یعنی 25 ہزار کروڑ بھارتی روپے کا اضافہ ہوگیا۔ بلوم برگ کی رپورٹ کے مطابق 5 جولائی کو امبانی کے اثاثوں کی مالیت 118 ارب ڈالرز تھی تاہم 12 جولائی کو اثاثے 121 ارب ڈالرز ہوگئے اور وہ  ایک درجہ ترقی کرتے ہوئے دنیا کے امیر ترین افراد کی فہرست میں 11 ویں نمبر پر آگئے ہیں۔ بھارتی میڈیا رپورٹس میں بتایا گیا ہے کہ 12 جولائی کو بیٹے کی شادی کے دن ریلائنس انڈسٹریز کے شیئرز کی قیمت میں ایک فیصد اضافہ ہوا جس کے باعث ان کے اثاثے بھی بڑھ گئے جبکہ گزشتہ ایک ماہ میں ان کے شیئرز کی قیمت میں 6 فیصد سے زائد اضافہ ہوا تھا۔","entertainment"
"919","راحت فتح علی خان کو دبئی ایئرپورٹ پر طیارے میں بیٹھنےسےروک دیا گیا","https://urdu.samaa.tv/2087318273","معروف گلوکار راحت فتح علی خان کو دبئی ایئرپورٹ پرطیارے میں بیٹھنے سے روک دیا گیا, پولیس راحت پاکستانی گلوکار کو اپنے ساتھ بردبئی کے پولیس اسٹیشن لے گئی ذرائع کا کہنا ہے کہ پاکستانی گلوکار راحت فتح علی خان کے سابق مینجر نے ان کے خلاف دبئی میں کیس کر رکھا ہے ، راحت فتح علی خان کو فی الحال باضابطہ گرفتار نہیں کیا گیاہے ۔ راحت فتح علی خان کا رد عمل راحت فتح علی خان نے ایئر پورٹ پر روکے جانے کے معاملے پر بیان جاری کرتے ہوئے کہاہے کہ سوال جواب کئےگئےدرخواستیں دی گئیں وہ کوئی بھی دےسکتاہے،میں گرفتارنہیں ہوا اورناہی ایسا واقعہ ہوا،ائیرپورٹ پرعام سی چیکنگ اورسوال جواب ہوئے۔ میوزک ڈائریکٹر فاروق راو کا کہناتھا کہ راحت فتح علی خان دبئی میں ہیں گرفتارنہیں ہوئے،راحت فتح علی خان دبئی میں اپنےگانوں کی ریکارڈنگ کررہےہیں۔ ","entertainment"
"920","ڈرامہ نگارخلیل الرحمان قمرکوہنی ٹریپ کرنےوالی مرکزی ملزمہ آمنہ عروج کا بیان ریکارڈ","https://urdu.samaa.tv/2087318266","پولیس نےڈرامہ نگارخلیل الرحمان قمرکوہنی ٹریپ والی مرکزی ملزمہ آمنہ عروج کا بیان ریکارڈ کرلیا۔ ملزمہ نےاپنےبیان میں کہا کہ خلیل الرحمان قمرسے10سے15دن تک بات ہوئی، تصاویر کا تبادلہ ہوا،انہوں نےملنے کاکہا تب میں نے گھر بلا لیا۔ پولیس حکام کا کہنا ہےکہ ملزمہ آمنہ عروج گوجرانوالہ کی رہائشی،ہائی پروفائل افرادکو جھانسہ دیکر بھاری رقوم بٹورتی ہے،پولیس حکام کا کہنا ہےکہ واقعہ کی مختلف پہلوؤں سےجانچ پڑتال کی جارہی ہے۔ خیال رہےکہ پاکستان کےمعروف ڈرامہ نگار اورشاعر خلیل الرحمان قمر کے ساتھ 15 جولائی کو ڈکیتی اور تشدد کا واقعہ پیش آیا تھا۔ ایف آئی آر کےمطابق آمنہ عروج نامی خاتون ملزم نےخلیل الرحمان قمر کو فون کر کےگھر بلایا کہ وہ ان کے ساتھ ڈرامہ بنانا چاہتی ہےتاہم،جب ڈرامہ نگار خاتون کے گھر پہنچےتو وہاں مسلح افراد نے انہیں اغوا کرلیا۔ اغوا کےبعد ملزمان نے خلیل الرحمان قمر کو تشدد کا نشانہ بنایا اور ان کا موبائل ، گھڑی اور نقدی بھی چھین لی۔ ملزمان نےخلیل الرحمان قمر سے اے ٹی ایم کارڈ کے ذریعے ڈھائی لاکھ روپے بھی ٹرانسفر کروائے اور پھر انہیں ان کی آنکھوں پر پٹیاں باندھ کر ویران علاقے میں چھوڑ کر فرار ہوگئے۔","entertainment"
"921","خلیل الرحمان قمر کے ساتھ ڈکیتی اور ان پر تشدد کے واقعہ کا مقدمہ درج","https://urdu.samaa.tv/2087318226","معروف ڈرامہ نگار خلیل الرحمان قمر کے ساتھ ڈکیتی اور ان پر تشدد کے واقعہ کا مقدمہ درج کر لیا گیا۔ پاکستان کے معروف ڈرامہ نگار اور شاعر خلیل الرحمان قمر کے ساتھ 15 جولائی کو ڈکیتی اور تشدد کا واقعہ پیش آیا تھا جس کا مقدمہ لاہور پولیس کی جانب سے درج کر لیا گیا ہے۔  ایف آئی آر کے مطابق آمنہ عروج نامی خاتون ملزم نے خلیل الرحمان قمر کو فون کرکے گھر بلایا کہ وہ ان کے ساتھ ڈرامہ بنانا چاہتی ہے تاہم، جب ڈرامہ نگار خاتون کے گھر پہنچے تو وہاں مسلح افراد نے انہیں اغوا کرلیا۔ اغوا کے بعد ملزمان نے خلیل الرحمان قمر کو تشدد کا نشانہ بنایا اور ان کا موبائل ، گھڑی اور نقدی بھی چھین لی۔ ملزمان نے خلیل الرحمان قمر سے اے ٹی ایم کارڈ کے ذریعے ڈھائی لاکھ روپے بھی ٹرانسفر کروائے اور پھر انہیں ان کی آنکھوں پر پٹیاں باندھ کر ویران علاقے میں چھوڑ کر فرار ہوگئے۔","entertainment"
"922","بچوں میں حسد کی اہم وجہ کیا ہے ؟ جانیے","https://urdu.samaa.tv/2087318086","معروف سائیکا لوجسٹ ہدنا اقبال کا کہنا ہے کہ بچوں کا دماغ بہت تیز ہوتا ہے اور ان کے سیکھنے کا عمل بھی بہت اچھا ہوتا ہے، وہ اپنے اردگرد سے بہت سی چیزیں سیکھ رہے ہوتے ہیں، اگر ماں باپ دو لوگوں کے درمیان موازنہ کررہے ہوں اور ان کا بچہ کھیل رہا ہے تو اس کا یہ مطلب نہیں کہ وہ ان کی باتوں کی طرف دھیان نہیں دے گا۔ بچوں میں حسد کی اہم کیا ہوتی ہے اس حوالے سے سائیکالوجسٹ ہدنا اقبال کا کیا کہنا تھا ؟ جانیے اس ویڈیو میں ۔","entertainment"
"923","ہاردک پانڈیا اور انکی اہلیہ نتاشا اسٹینکوویچ کے درمیان علیحدگی کی تصدیق","https://urdu.samaa.tv/2087318083","بھارتی کرکٹ ٹیم کے کھلاڑی ہاردک پانڈیا اور ان کی اہلیہ سربین ادکارہ و ماڈل نتاشا اسٹینکوویچ کے درمیان علیحدگی کی تصدیق ہوگئی۔ یاد رہے کہ ہاردک پانڈیا اور نتاشا اسٹینکوویچ کے درمیان علیحدگی کی خبریں کافی عرصہ سے زیر گردش تھیں تاہم، جوڑے کی جانب سے تصدیق یا تردید نہیں کی گئی تھی۔ فوٹو اینڈ ویڈیو شیئرنگ پلیٹ فارم انسٹاگرام پر جمعرات کی شام جاری کیے گئے ایک پیغام میں جوڑے نے اپنی علیحدگی کی تصدیق کرتے ہوئے اسے ایک مشکل فیصلہ قرار دیا ہے۔  A post shared by Hardik Himanshu Pandya (@hardikpandya93) نتاشا اسٹینکوویچ بدھ کو ممبئی سے اپنے بیٹے کے ہمراہ ہندوستان چھوڑ کر اپنے آبائی گھر سربیا چلی گئی تھیں جہاں پہنچ کر انہوں نے علیحدگی کی تصدیق کی اور اس حوالے جاری اپنے پیغام میں کہا کہ ’’ ہم نے اپنی طرف سے پوری کوشش کی ‘‘۔ نتاشا نے اپنے انسٹاگرام ہینڈل پر ایک تصویر پوسٹ کی جس میں ہاردک پانڈیا سے علیحدگی کا اعلان کیا اور تصویر کے نوٹ میں انہوں نے لکھا کہ اس نے اور ہاردک نے چار سال ساتھ رہنے کے بعد باہمی طور پر الگ ہونے کا فیصلہ کیا ہے۔ انہوں نے مزید کہا کہ انہوں نے رشتہ برقرار رکھنے کی پوری کوشش کی۔  A post shared by @natasastankovic_","entertainment"
"924","اننت امبانی کی رادھیکا سے شادی کروانے والے  پنڈت نے کتنے پیسے لیئے؟جانئے","https://urdu.samaa.tv/2087318077","بھارت کے امیر ترین تاجر اور ریلائنس کے مالک مکیش امبانی کے چھوٹے بیٹے کی شادی کی تقریبا ت اختتام پذیر ہو گئیں ہیں جس میں دنیا بھر سے لوگوں نے شرکت کی اور شادی کا یہ میلہ انٹر نیشنل میڈیا کی توجہ کا مرکز بھی بنارہا جس پر اربوں روپے لٹائے گئے لیکن آپ کو جان کر حیرت ہو گی کہ شادی کی تقریبات انجام دینے والے پنڈٹ چندر شیکھر شرما نے نہایت کم فیس لی ۔ انت امبانی اور رادھیکا مرچنٹ کی شادی کا سفر اس سال مارچ میں جام نگر میں ایک شاندار پری ویڈنگ تقریب کے ساتھ شروع ہوا۔ اس تقریب میں بل گیٹس، مارک زکربرگ، اور ایوانکا ٹرمپ جیسی مشہور شخصیات نے شرکت کی، اور ریحانہ کے خصوصی پرفارمنس نے سب کو اپنے گانوں پر جھومنے پر مجبور کر دیا۔ جام نگر کا جشن ان شاندار تقریبات کے لیے ماحول فراہم کرتا تھا جو اس کے بعد آئیں۔ پنڈت چندر شیکھر شرما شاندار شادی کی تقریب کی قیادت پنڈت چندر شیکھر شرما نے کی، جو ایک معروف ماہر نجوم اور پجاری ہیں اور امبانی خاندان کے لیے تقریبات کی قیادت کرنے کے لیے جانے جاتے ہیں۔ پندت شرما نے جام نگر میں پری ویڈنگ تقریبات میں بھی اہم کردار ادا کیا۔ ایک وائرل ویڈیو میں دکھایا گیا کہ خاندانوں نے انہیں ہوائی اڈے پر گرم جوشی سے خوش آمدید کہا، جس سے ان کی تقریبات میں اہمیت ظاہر ہوتی ہے۔ پنڈت شرما نے کتنی فیس لی؟ ’لوک مات ٹائمز ‘کی ایک رپورٹ کے مطابق، پنڈت چندر شیکھر  شرما شادی کی رسومات انجام دینے کے لیے 25,000 روپے لیتے ہیں  جس میں ضروری سامان شامل ہے۔ اننت امبانی اور رادھیکا مرچنٹ کی شادی کے اخراجات انت امبانی اور رادھیکا مرچنٹ کی شادی صرف دو افراد کا ملاپ نہیں تھی بلکہ ایک شاندار جشن تھا جس میں مختلف صنعتوں کے اہم افراد جمع ہوئے۔ مشہور شخصیات اور معززین کی شرکت اور بین الاقوامی ستاروں جیسے جسٹن بیبر کے پرفارمنس کے ساتھ، یہ شادی امبانی خاندان کے اثر و رسوخ اور عظمت کی گواہ تھی۔ اننت اور رادھیکا کی شادی پر تقریباً 5000 کروڑ روپے لاگت آئی،  اس رقم میں مہینوں سے جاری پری ویڈنگ ایونٹس شامل تھے۔ صرف پری ویڈنگ تقریبات پر تقریباً 300 ملین ڈالر خرچ کیے گئے، جن میں کیٹی پیری اور بیک اسٹریٹ بوائز کے پرفارمنس کے ساتھ ایک لگژری کروز شامل تھا۔ دیگر بین الاقوامی ستارے جیسے ریحانہ اور جسٹن بیبر بھی پرفارمنس کے لیے بھارت آئے۔","entertainment"
"925","بیٹے کی شادی پر اربوں لٹانے والے مکیش امبانی نے ملازمین کو تحفہ میں کیا دیا؟","https://urdu.samaa.tv/2087318061","بھارت کی معروف کاروباری شخصیت اور ریلائنس انڈسٹریز کے مالک مکیش امبانی نے اپنے چھوٹے بیٹے اننت امبانی کی شادی پر پیسہ پانی کی طرح بہایا اور بیرون ملک سے فنکاروں کو بلایا گیا جن پر کروڑوں روپے لٹائے گئے لیکن آخر کار جب ملازمین کو تحائف دینے کی باری آئی تو اونچی دکان پھیکا پکوان والی کہاوت سچ ہو گئی ۔ تفصیلات کے مطابق مکیش امبانی نے شادی پر آنے والے مہمانوں پر تحائف کی بارش کی ، دلہے کے دوستوں کو دو کروڑ روپے کی قیمتی گھڑیاں تحفے میں دیں تو دوسروں کو سونے کی چینز بھی دی گئیں لیکن جب ملازمین کی بار آئی تو انہیں چند ہزار کا تحفہ تھماکر اپنے گلے سے ذمہ داری اتار دی ۔ مکیش امبانی کے چھوٹے بیٹے کی شادی میں شرکت کے لئے آئے مہمانوں کا شکریہ ادا کرنے کے لئے امبانی فیملی کی جانب سے بالی ووڈ سے تعلق رکھنے والے اپنے 25 قریبی دوستوں کو 2 کروڑ کی مہنگی گھڑی سے نوازا ہے، جن فنکاروں کو ریٹرن گفٹ ملے ان میں اداکار شاہ رخ خان اور رنویر سنگھ بھی شامل ہیں۔ صرف یہی نہیں بلکہ انہوں نے دیگر تمام مہمانوں کو فرانسیسی لگژری برانڈ لوئس ووٹن کے بیگز، سونے کی چین، ڈیزائنر چپل جوتے، چاندی کے بروچز، آرام دہ قیمتی نائٹ ویئر، سن رائز کینڈل کی خصوصی موم بتیاں، بنارسی اور کشمیری کام والی ساڑھیاں وغیرہ بطور تحائف پیش کیں۔ وہیں ریلائنس کے ملازمین کو بھی اس موقع پر تحفے کا ڈبہ ملا ملازمین نے موصول ہونے والے گفٹ باکس کی تصاویر اور ویڈیوز سوشل میڈیا پر شیئر کر دی۔  A post shared by Swati Kumari (@sswati333)  ملازمین کو ملنے والے سرخ رنگ کے تحفے کے ڈبے پر لکھا ہے کہ ’ہمارے دیویوں اور دیوتاؤں کے فضل کے ساتھ، ہم اننت اور رادھیکا کی شادی کا جشن منارہے ہیں، نیک خواہشات کے ساتھ، نیتا اور مکیش امبانی‘۔ لیکن جوں ہی ڈبہ کھولا جاتا ہے تو اس میں سے مہنگے تحائف کے بجائے ڈبے کے اندر بھارتی مقبول برانڈ ہلدی رام کی مختلف اقسام کی نمکو کے چار پیکٹ، مٹھائیوں کا ایک ڈبہ اور ایک چاندی کا سکہ ہی نکلتا ہے۔نمکو کے پیکٹوں میں ہلدی رام کی آلو بھجیا سیو اور لائٹ چیوڑا شامل ہے۔ ملازمین کو دیئے جانے والے تحفہ پر سوشل میڈیا صارفین برہمی کا اظہار کر رہے ہیں، صارفین کا کہنا ہے کہ بڑے لوگوں کو مہنگا گفٹ اور ملازمین کو صرف مٹھائی ؟","entertainment"
"926","اننت امبانی کی شادی میں شریک شاہ رخ خان اور دیگر مہمانوں کو قیمتی ترین چیز کا تحفہ","https://urdu.samaa.tv/2087317942","بھارت کی امیر ترین کاروباری شخصیت مکیش امبانی کے بیٹے اننت امبانی کی شادی کی تقریبات اپنے پایہ تکمیل تک پہنچ چکی ہیں جس میں دنیا بھر سے مہمانوں نے شرکت کی جبکہ انہیں قیمتی ترین تحائف بھی دیئے گئے ۔ تفصیلات کے مطابق اننت امبانی اور رادھیکا مرچنٹ کی شادی کی تقریبات میں شریک افراد کا خاص خیال رکھا گیا جبکہ پرفارم کرنے والوں نے بھی اربوں روپے کمائے اور اپنے اپنے ملکوں کو لوٹ گئے ۔ دُلہے میاں اننت امبانی نے اپنی شادی کی تقریب میں شرکت کرنے والے اپنے تمام دوستوں سمیت معروف اداکار شاہ رخ خان رنویر سنگھ کو بیش قیمت گھڑیاں تحفے میں دیں۔ میڈیا رپورٹس کے مطابق اس ایک گھڑی کی قیمت 2 کروڑ بھارتی روپے سے زیادہ ہے۔ اننت امبانی کی جانب سے تحفے میں دی گئی گھڑی میں 41 ملی میٹر 18 قیراط پنک گولڈ کا کیس ہے جو 9.5 ملی میٹر موٹا، نیلم کرسٹل بیک اور اسکرو لاک کراؤن کے ساتھ ہے۔ گھڑی میں پنک گولڈ ٹن والا اندرونی بیزل اور مینوفیکچر کیلیبر 5134 سیلف وائنڈنگ موومنٹ شامل ہے جس میں ایک مستقل کیلنڈر بھی ہے۔ واضح رہے کہ اننت امبانی اور رادھیکا مرچنٹ کی شادی کی تقریبات مارچ میں 3 روزہ جشن سے شروع ہوئی تھیں۔","entertainment"
"927","اروشی روٹیلا نئی فلم کی شوٹنگ کے دوران زخمی ہوگئیں","https://urdu.samaa.tv/2087317671","بھارتی فلم انڈسٹری کی معروف ماڈل اور اداکارہ اروشی روٹیلا اپنی نئی فلم کی شوٹنگ کے دوران زخمی ہوگئیں۔ بھارتی میڈیا رپورٹس کے مطابق اداکارہ اروشی روٹیلا حیدرآباد میں اپنی اگلی تیلگو فلم 'NBK 109' کی شوٹنگ کر رہی تھیں جس کے دوران وہ ایکشن مناظر کی فلمبندی کراتے ہوئے زخمی ہوگئیں اور انہیں فریکچر ہوا۔ رپورٹس میں بتایا گیا کہ اداکارہ کو حیدرآباد کے ایک اسپتال میں منتقل کر دیا گیا ہے۔ اروشی کی ٹیم نے ایک بیان جاری کرکے ان کے اسپتال میں داخل ہونے کی خبر کی تصدیق کی ہے۔ بیان میں کہا گیا ہے کہ اداکارہ کو خوفناک فریکچر کا سامنا کرنا پڑا ہے اور وہ اب حیدرآباد کے ہسپتال میں زیر علاج ہیں۔ خیال رہے کہ اروشی کی فلم 'NBK 109' اس سال کے آخر میں ریلیز ہونے والی ہے۔","entertainment"
"928","’’پیا پیا کالنگ ‘‘کوک اسٹوڈیو پاکستان کی طرف سے ایک عالمی موسیقی کا انقلاب","https://urdu.samaa.tv/2087317600"," A post shared by Xulfi (@zulfiqarjkhan)  ثقافتیں جب ایک دوسرے سے ٹکراتی ہیں تو ایک جادو سا ہوتا ہےاور یہ جادو کوک سٹوڈیو کے حال ہی میں جاری ہونے والے گانے ’ پیا پیا کالنگ‘ میں واضح ہے ۔ یہ صرف ایک گانا نہیں ہے؛ یہ ایک مکمل ثقافتی انقلاب ہے، جو سرحدوں کے پار ٹرینڈ کر رہا ہے اور محبت اور اتحاد کے پیغام کے ساتھ سامعین کو متحد کر رہا ہے۔ یہ محض ایک گانا نہیں بلکہ نئے دور کا آغاز ہے جس میں دنیا کے بہترین لوگوں کو ایک ساتھ لایا گیا ، ناروے کی ریپرز کی جوڑی جو کہ سرحد پار تعاون کی نئی راہیں بنانے کے باعث جانی جاتی ہے ، نے پاکستانی گلوکار اور نغمہ نگار کیفی خلیل، دلکش آواز کی مالک امانڈا ڈیلیرا  اور ڈانس میں بجلی سی پھرتی دکھانے والے گروپ ’ کویک سٹائل‘ کے ساتھ تاریخ رقم کی ۔  A post shared by Coke Studio Pakistan (@coke_studio)  ذرا تصور کریں کہ اسکینڈینیوین ریپر پاکستانی غزلوں کی تھاپ کے ساتھ مل رہا ہو اور یہ سب کچھ ایک عالمی موسیقی کے میلے کے سائے تلے ہو رہا ہو تو کیا منظر ہو گا ۔ یہ غیر متوقع جوڑی اتفاق سےسے نہیں بنی ۔ جیسا کہ کارپے کے رکن ’مگدی عمر یتریدی  ‘نے اپنے انسٹاگرام پر وضاحت کی،کہ  کوک سٹوڈیو پاکستان میں پرفارم کرنا ان کے بینڈ ’میٹ چراغ ‘کا بچپن کا خواب تھا۔ کوک سٹوڈیو دنیا کے سب سے بااثر اور مقبول موسیقی کے پلیٹ فارمز میں سے ایک ہے اور پاکستان میں ایک ثقافتی ادارہ ہے، وہ لکھتے ہیں کہ  A post shared by Omar Sheriff (@karpe_offisiell)  ’’یہ خواب اس وقت حقیقت بنا جب کوک سٹوڈیو نے رابطہ کیا اور دنیا کو پاکستان میں لایا گیا کہ کچھ خاص تخلیق کیا جا سکے ، نیتجے میں ایسا گانا وجود میں آیا جو نے زبان کے تمام رکاوٹوں کو توڑتے ہوئے زبان زد عام ہو گیا ،جیسا کہ کوک سٹوڈیو کے پروڈیوسر ذوالفقار جبار خان (زلفی) بیان کرتے ہیں ’’عالمی آواز کا جشن... کوک سٹوڈیو کی روح کی عکاسی کرتا ہے ،  ایک پلیٹ فارم جہاں ثقافتیں ملتی ہیں اور متحد ہوتی ہیں۔‘‘ A post shared by Xulfi (@zulfiqarjkhan)   گانے کی کامیابی صرف دلکش  شاعری اور منفرد موسیقی نہیں ہے۔ یہ ایک پیغام دیتا ہے جہاں لوگوں میں تقسیم ہے ، پیا پیا کالنگ ہمیں انسانیت کی یاد دلاتاہے ۔ جیسا کہ ذوالفی کہتے ہیں، ""پیا پیا کالنگ ہمارے تمام دلوں کے ایک ساتھ دھڑکنے کا نتیجہ ہے۔ یہ اتنا ہی سادہ ہے۔ یقین کرو۔ محبت اتنی ہی سادہ ہے۔"" یہ اتحاد کا پیغام دنیا بھر کے سامعین کے دلوں کو چھو جاتا ہے۔ یہ گانا  پاکستان اور ناروے سمیت دنیا بھر میں مقبول ہو چکا ہے ، اس کا جادو بھارت، کینیڈا، یو اے ای، یو کے، قطر، آسٹریلیا، ڈنمارک، سویڈن اور فرانس تک پھیل چکا ہے۔ موسیقی کو ایکسل ""ایکس"" کارلسن اور تھامس کانگشاون نے ترتیب دیا اور پروڈیوس کیا، اضافی پروڈکشن ذولفی نے کی  ، اور پاور ہاؤس جمال رحمان نے اس کی ہدایتکاری کے فرائض انجام دیئے ۔ آرٹ ڈائریکٹر تانیا مرزا کے ڈیزائن کردہ سیٹس کے ساتھ، یہ ویڈیو ایک شاہکار ہے۔ A post shared by Xulfi (@zulfiqarjkhan)   ہم ایک سٹارک نورڈک سیٹنگ سے آغاز کرتے ہیں جو تنہائی کی عکاسی کرتا ہے ، لیکن جیسی ہی میوزک بلند ہو تا ہے تو  منظر ایک متحرک جنوبی ایشیائی دربار میں تبدیل ہو جاتا ہے، جو کمیونٹی سے بھرپور ہے۔ یہاں، فنکار متحد ہوتے ہیں، ان کی آوازیں اور حرکات ثقافتی تبادلے کا ایک شاندار منظر نامہ بناتی ہیں۔ یہ طاقتور پیغام ہر شامل شخص کے دل میں گونجتا ہے۔ کوک اسٹوڈیو کے میوزک پروڈیوسر ذوالفی کہتے ہیں، ""ہم بہت زیادہ نہیں ہیں۔ ہم ایک ہیں۔"" ""پیا پیا کالنگ"" دلوں کے ایک ساتھ دھڑکنے کی آواز ہے۔ یہ اتنا ہی سادہ ہے۔ محبت اتنی ہی سادہ ہے،"" وہ اپنے انسٹاگرام پر جاری رکھتے ہیں۔ امندا دیلیرا بھی اس احساس کو دہراتی ہیں، اسے ""ایک تاریخی فن پارہ قرار دیتی ہیں جو ہمیں متحد کرتا ہے۔""  A post shared by 𝗗 𝗘 𝗟 𝗔 𝗥 𝗔 (@amandadelara)  ""پیا پیا کالنگ"" صرف پس منظر کا شور نہیں ہے؛ یہ ایک تحریک ہے۔ یہ رکاوٹیں توڑنے، ہماری خوبصورت فاصلوں کا جشن منانے، اور موسیقی کی متحد قوت میں کھو جانے کی دعوت ہے۔ یہ اس بات کی گواہی ہے کہ موسیقی لوگوں کو اکٹھا کرنے کی طاقت رکھتی ہے۔ یہ یاد دہانی ہے کہ فاصلوں کے باوجود، ہم ایک مشترکہ زبان بانٹتے ہیں ،  محبت کی، اتحاد کی، اور ایک اچھی دھن کی ، ناقابل تردید خوشی کی زبان۔ ""پیا پیا کالنگ"" کا جادو ئی تجربہ کرنے کے بعد، دنیا شاید تھوڑی زیادہ جڑی ہوئی، تھوڑی زیادہ پُر امید محسوس ہو۔ ","entertainment"
"929","اداکارہ جویریہ عباس نے شادی کی تصدیق کر دی","https://urdu.samaa.tv/2087317555","پاکستان کی معروف اور سینئر اداکارہ جویریہ عباس نے آخر کار شادی کی تصدیق کرتے ہوئے کہاہے کہ ’ ان کی شادی کو تین ماہ کا عرصہ گزر چکا ہے ‘ ۔ تفصیلات کے مطابق جویریہ عباسی نے حال ہی میں سما ٹی وی کے مارننگ شو میں شرکت کی، جہاں انہوں نے شوبز کیریئر سمیت اداکار شہود علوی سے اپنی دوستی سے متعلق بھی کھل کر بات کی۔پروگرام میں شادی کے معاملے پر بات کرتے ہوئے انہوں نے اعتراف کیا کہ انہوں نے نکاح کرلیا اور اب وہ شوہر کے ہمراہ زندگی گزار رہی ہیں۔ اداکارہ کے مطابق ان کے شوہر کاروباری شخصیت ہیں اور ان کا شوبز سے کوئی تعلق نہیں۔انہوں نے بتایا کہ انہوں نے تین ماہ قبل نکاح کیا تھا، شادی کے بعد ان کی زندگی پرسکون گزر رہی ہیں۔ایک سوال کے جواب میں جویریہ عباسی نے بتایا کہ بیٹی عنزیلہ عباسی نے ہی انہیں شوہر سے شادی کا مشورہ دیا تھا۔ اداکارہ کے مطابق انہیں اپنے سب سے قریبی دوست شہود علوی سمیت اہل خانہ نے بھی شادی کرنے کا مشورہ دیا اور انہوں نے سب کی رضامندی سے نئی زندگی شروع کی۔ایک اور سوال کے جواب میں جویریہ عباسی نے بتایا کہ انہوں نے شادی کرنے میں اس لیے تاخیر کی، کیوں کہ پہلے ان پر زیادہ ذمہ داریاں تھیں۔ انہوں نے بتایا کہ پہلے ان کی والدہ اور پھر والد علیل رہے جب کہ ان کی بہن انوشے عباسی سمیت ایک اور بہن اور بھائی بھی تاحال غیر شادی شدہ ہیں، اس لیے بھی انہون نے شادی کرنے میں تاخیر کی۔انہوں نے بتایا کہ ان کے اور شوہر کے درمیان کچھ عرصہ قبل تعلقات استوار ہوئے تھے، دونوں ایک تقریب میں ملے تھے، جس کے بعد شوہر نے انہیں شادی کی پیش کش کردی تھی لیکن وہ اس وقت تک شادی کے لیے تیار نہ تھیں۔اداکارہ کا کہنا تھا کہ شادی کی کوئی عمر نہیں ہوتی اور وہ تو ابھی جوان تھی، اس لیے انہوں نے شادی کی۔ خیال رہے کہ مئی میں جویریہ عباسی نے فرانس کے دارالحکومت پیرس کے ایفل ٹاور سے انگوٹھی پہننے کی تصویر شیئر کرتے ہوئے نئی زندگی کی شروعات کا عندیہ دیا تھا اور اب انہوں نے شادی کی تصدیق کردی۔جویریہ عباسی کی پہلی شادی ڈیڑھ دہائی قبل طلاق پر ختم ہوئی تھی۔ جویریہ عباسی نے پہلی شادی اداکار شمعون عباسی سے نوجوانی میں 1997 میں کی تھی، تاہم دونوں نے 2007 میں علیحدگی اختیار کرلی تھی۔ دونوں کے ہاں شادی کے دو سال بعد بیٹی عنزیلہ عباسی کی پیدائش ہوئی تھی۔ بیٹی کی شادی کے ایک سال بعد اب جویریہ عباسی نے بھی نئی زندگی کی شروعات کردی جب کہ شمعون عباسی پہلے ہی تیسری شادی کر چکے ہیں۔","entertainment"
"930","میک اپ کا امپورٹڈ سامان بجٹ میں نئے ٹیکس لگنے سے مزید مہنگا","https://urdu.samaa.tv/2087317488","میک اپ کا امپورٹڈ سامان بجٹ میں نئے ٹیکس لگنے سے مزید مہنگا ہوگیا۔ خواتین پریشان ہیں کہ میک اپ کیلئے تو ہر چیز چاہیئے، قیمتیں بڑھنے کے بعد اب کون سی چیز خریدیں اور کیا چھوڑیں ۔ خواتین حکومت سے اپیل کرنے پر مجبور ہوگئیں۔ بناؤ سنگھار ہے ہر خاتون کی دلی خواہش لیکن درآمدی سامان زیبائش پر نئےٹیکسوں نے بڑی مشکل پیدا کر دی۔ امپورٹڈ اسکن کیئر کریمز ، فیس اور ہینڈ واش ہوں یا پرفیومز، میک اپ کیلئے لازم ہر چیز کی قیمتوں کو پر لگ گئے۔ خواتین کہتی ہیں امپورٹڈ کاسمیٹکس پر بھاری ٹیکس بڑا ظلم ہے ۔ ارباب اختیار از راہ کرم فیصلے پر نظرثانی کریں۔ خواتین کا کہنا ہے کہ جو باہر سے چیزیں امپورٹ ہو رہی ہے ان پر بہت ٹیکس لگا ہوا ہے ہم لوگ بالکل افورڈ نہیں کر سکتے ، اب ہمیں سمجھ نہیں آ رہی کون سی چیز لیں کون سی چیز چھوڑیں۔ بجٹ میں نئے ٹیکسوں سے یوں تو ضرورت کی بہت سی چیزیں مہنگی ہوئی ہیں مگر خواتین چاہتی ہیں اور کچھ سستا ہو نہ ہو ، میک اپ کا سامان ضرور سستا ہونا چاہیئے۔","entertainment"
"931","فواد خان کی 8 سال بعد بھارتی فلم انڈسٹری میں واپسی","https://urdu.samaa.tv/2087317342","بالی ووڈ فلم ’خوبصورت‘ سے بھارت میں دھوم مچانے والے پاکستانی اداکار فواد خان نے بالی ووڈ میں 8 سال واپسی کر دی ہے ۔ تفصیلات کے مطابق فواد خان کا شمار پاکستان کے میگا اسٹارز میں ہوتا ہے، اُنہوں نے نہ صرف ڈراموں بلکہ فلموں میں بھی اپنی شاندار اداکاری سے خود کو منوایا، اُنہوں نے بالی ووڈ میں بھی اپنی قسمت آزمائی اور خوش قسمتی سے اُنہیں وہاں خوب شہرت ملی۔ فواد خان نے سال 2014 میں فلم ‘خوبصورت’ سے بالی ووڈ میں ڈیبیو کیا تھا، اس فلم میں اُن کے ساتھ سونم کپور نے مرکزی کردار ادا کیا تھا۔ اس کے بعد، اُنہوں نے بالی ووڈ فلم ‘کپور اینڈ سنز’ اور ‘اے دل ہے مشکل’ میں بھی کام کیا تھا، ان تینوں فلموں کے بعد بھارت میں فواد خان کی فین فالوونگ میں اضافہ ہوگیا تھا، مداح نہ صرف اداکار کے کام کے دیوانے ہوئے بلکہ اُن کی پُرکشش شخصیت کے بھی گرویدہ ہوئے۔ پاکستان اور بھارت کے درمیان سیاسی کشیدگی کے بعد، پاکستانی فنکاروں پر بالی ووڈ میں کام کرنے پر پابندی عائد ہوگئی تھی جبکہ بھارتی مداح فواد خان کو دوبارہ اپنی فلموں میں دیکھنے کے خواہشمند تھے، تاہم اب اُن کی خواہش پوری ہونے جارہی ہے۔ بھارتی میڈیا کے مطابق فواد خان بہت جلد بالی ووڈ اداکارہ وانی کپور کے ساتھ نئی فلم میں جلوہ گر ہوں گے۔ رپورٹ میں بتایا گیا کہ فواد خان اور وانی کپور کی نئی فلم کی پروڈکشن بہت جلد شروع ہونے والی ہے جبکہ اس وقت فلم اپنے پری پروڈکشن کے مرحلے میں ہے۔ فلم کی شوٹنگ کے حوالے سے رپورٹ میں بتایا گیا کہ فلم کی شوٹنگ کا آغاز بہت جلد لندن میں ہوگا، اس کے علاوہ فلم کی مزید تفصیلات سامنے نہیں آسکیں۔","entertainment"
"932","سوشل میڈیا صارف کی شادی کی پیشکش  پر اداکارہ منال خان کا جواب وائرل ہو گیا","https://urdu.samaa.tv/2087317299","پاکستان کی معروف اداکارہ منال خان کو مداح نے انسٹاگرام پر پوسٹ کرتے ہوئے شادی کی پیشکش کی لیکن دلچسپ بات یہ ہے کہ اداکارہ نے آگے سے جوجواب دیا وہ صارفین کی توجہ کا مرکز بن گیاہے ۔ تفصیلا ت کے مطابق اداکارہ منال خان نے کالے رنگ کے لباس میں اپنی ویڈیو سوشل میڈیا پر پوسٹ کی جس پرغلام اکبر نامی صارف نے کمنٹ کرتے ہوئے ویڈیو کو خوبصورت قرار دیا اور ساتھ ہی شادی کی پیشکش  بھی کر ڈالی ۔ اداکارہ نے مداح کو جواب دیتے ہوئے کہا کہ ’ بھائی میں پہلے سے ہی شادی شدہ ہوں ‘۔ اداکارہ نے اپنے جواب کے ساتھ ایموجی کا بھی استعمال کیا ۔ صارف نے ادکارہ کا جواب ملنے کے بعد اپنے غم کا اظہار کرتے ہوئے لکھا کہ ’ سن کر دکھ ہوا‘ ۔ ایک اور صارف نے غلام اکبر کو مشورہ دیتے ہوئے کہا کہ ’ تم بتا دو کہ میرا بھی ایک بیٹا ہے ‘ ۔  اداکارہ منال خان کی شادی 10 ستمبر 2021 کو اداکار احسن محسن اکرام کے ساتھ ہوئی تھی اور دونوں کے ہاں یکم نومبر 2023 کو بیٹے حسن کی پیدائش ہوئی۔","entertainment"
"933","سوشل میڈیا گائیک چاہت فتح علی خان کو ہرجانے کا نوٹس بھجوا دیا گیا","https://urdu.samaa.tv/2087317259","فیصل آباد کے مقامی گلوکار نےسوشل میڈیا گائیک کاشف رانا المعروف چاہت فتح علی خان کو ہرجانے کا نوٹس بھجوا دیا۔ مقامی سنگر قیصر منیر خان کی جانب سے چاہت فتح علی خان کو 18 کروڑ روپے ہرجانے کا لیگل نوٹس بھجوایا گیا ہے۔ لیگل نوٹس کے متن کے مطابق چاہت فتح نے نصرت فتح علی خان کے ساتھ جھوٹا فیملی تعلق ظاہر کیا اور ان کے گیتوں کو بے سرے انداز میں گایا جس سے ان کی گائیکی کی شہرت کو نقصان پہنچا۔ نوٹس میں کہا گیا کہ چاہت فتح علی خان نے کاپی رائٹس ایکٹ کی خلاف ورزی کی ہے۔ مقامی سنگر کی جانب سے چاہت فتح سے معافی مانگنے کا مطالبہ بھی کیا گیا۔ 15 روز کے اندر جواب ناں آنے پر قانونی کاروائی ہوگی اور ہتک عزت کا دعویٰ کیا جائے گا۔","entertainment"
"934","ساحل عدیم کے ساتھ بحث کرکے لڑکی وائرل ہونا چاہتی تھی؟","https://urdu.samaa.tv/2087317256","ڈاکٹر شعوانا مفتی نے ماہر نفسیات اور اسلامک سکالر ساحل عدیم اور سوشل میڈیا پر وائرل لڑکی کے درمیان لڑائی کی اصل وجہ بتادی۔ ویڈیو دیکھیں۔  ","entertainment"
"935","پاکستان کی معروف وی جے واداکارہ انوشے اشرف نے اچانک شادی کر لی","https://urdu.samaa.tv/2087317224","پاکستانی معروف وی جے،ماڈل، میزبان اور اداکارہ انوشے اشرف نے اچانک شادی کر لی۔ فوٹو اینڈ ویڈیو شیئرنگ پلیٹ فارم انسٹاگرام پرمیزبان نے پوسٹ شیئر کرتے ہوئے اب تک شادی نہ کرنےکا طعنہ دینے والوں کے منہ بند کروا دیے۔انہوں نے نکاح کی تصاویر شیئر کرنے کےساتھ ساتھ معنی خیز کیپشن بھی تحریر کیا۔ A post shared by Anoushey Ashraf (@anousheyashraf)  سوشل میڈیا پراداکارہ کی جانب سے شیئرکی گئی تصاویر سے معلوم ہوتا ہے کہ انوشےاشرف کا نکاح ممکنہ طور پر آن لائن ہوا ہے،جبکہ ان کے چند عزیز و اقارب نے بھی ان کے نکاح میں بذریعہ ویڈیو کال شرکت کی۔ انوشے اشرف نے سوشل میڈیا اکاونٹ سے دولہا کی تصاویر بھی مداحوں کے ساتھ شیئر کی، ان کا نکاح شہاب رضا مرزا نامی شخص کے ساتھ ہوا ہے۔ ","entertainment"
"936","خلیل الرحمان قمر نے عشق مجازی اور عشق حقیقی میں فرق بیان کردیا","https://urdu.samaa.tv/2087317210","پاکستان شوبز انڈسٹری کے معروف لکھاری اور اداکار خلیل الرحمان قمر نے عشق مجازی اور عشق حقیقی کے درمیان فرق واضح کردیا۔ سماء کے پروگرام ’ مکالمہ ود خلیل الرحمان ‘ کے دوران معروف رائٹر  نے عشق مجازی اور عشق حقیقی کے حوالے سے اہم گفتگو کی۔ ویڈیو دیکھیے۔  ","entertainment"
"937","اداکار ہمایوں سعید کی اہلیہ ثمینہ سے شادی کی ڈرامائی کہانی پہلی مرتبہ منظر عام پر","https://urdu.samaa.tv/2087317184","پاکستان کے معروف ہدایت کار اور پروڈیوسر سکندر شاہ اداکار ہمایوں سعید کی ثمینہ کے ساتھ شادی اور ان کی ڈرامائی پہلی ملاقات کی تفصیلات پہلی مرتبہ منظر عام پر لے آئے ہیں ۔ سکندر شاہ نے حال ہی میں یوٹیوب چینل کو دیئے گئے انٹرویو میں کئی انکشافات کیئے ہیں ، ان کا کہناتھا کہ ماضی میں جب وہ ہمایوں سعید کے ساتھ ایک ڈراما بنا رہے تھے، تب ہی وہ کسی جاننے والے کے توسط سے سندھ کے دارالحکومت کراچی کے علاقے طارق روڈ پر شوٹنگ کے لیے ایک بنگلا دیکھنے گئے جو کہ ثمینہ نامی خاتون کا تھا جو بعد میں ہمایوں سعید کی اہلیہ بنیں۔ انہوں نے بتایا کہ مذکورہ بنگلے میں شوٹنگ شروع ہونے کے تین دن بعد ہی ہمایوں سعید اور ثمینہ کے درمیان ملاقاتیں شروع شروع ہوئیں جو کچھ ہی ماہ میں رشتے میں تبدیل ہو گئی،انہوں نے دعویٰ کیا کہ اس وقت ثمینہ مذکورہ بنگلے میں ایک بچی اور والدہ کے ہمراہ رہتی تھیں اور پوچھنے پر انہوں نے بتایا تھا کہ بچی ان کی بیٹی ہیں۔ ہدایت کار سکندر شاہ کے مطابق انہیں بھی اس وقت یقین نہیں آیا تھا کہ مذکورہ بچی بنگلے کی مالک ثمینہ کی بیٹی ہیں۔ان کا کہنا تھا کہ اس وقت ثمینہ شادی شدہ تھیں اور ان کے پہلے شوہر بلوچ غالبا قبیلے سے تھے لیکن انہوں نے ثمینہ کی پہلی شادی کے ختم ہونے سے متعلق مکمل وضاحت نہیں کی۔ ہدایت کار کے مطابق کچھ دن بعد وہ کراچی سے باہر گئے اور واپس آئے تو انہیں ہمایوں سعید کی شادی کا دعوت نامہ ملا اور وہ خوشی سے تقریب میں شریک ہوئے، جہاں انہوں نے ثمینہ کو دلہن کے روپ میں دیکھا۔ انہوں نے یہ دعویٰ بھی کیا کہ ہمایوں سعید کی اس وقت اپنے ہی خاندان کی کسی لڑکی سے منگنی بھی ہوئی ہوئی تھی لیکن انہوں نے ثمینہ سے شادی کا فیصلہ کیا ۔سکندر شاہ کے مطابق جس وقت ہمایوں سعید کی شادی ہوئی تھی، اس وقت ثمینہ کی بیٹی ثنا کی عمر تقریبا 10 سال تھی۔ ان کے مطابق شادی کے کئی سال تک ہمایوں سعید کی اپنی کوئی اولاد نہیں ہوئی تھی، جس کے بعد غالبا انہوں نے اہلیہ کی پہلی بچی کو بیٹی کے طور پر تسلیم کیا اور یہ اچھی بات ہے۔","entertainment"
"938","بھارتی اداکارہ کو شو کے دوران گائے کے گوشت کا پکوان بنانے پر جان سے مارنے کی دھمکیاں","https://urdu.samaa.tv/2087317177","معروف بھارتی میزبان اور اداکارہ سدیپا چیٹرجی نے کہا ہے کہ  ایک شوکے دوران بیف کے پکوان پر بات کرنے پر انہیں جان سے مارنے کی متعدد دھمکیاں موصول ہو چکی ہیں ۔ بھارتی میڈیا کے مطابق، کلکتہ کی رہائشی  سدیپا چیٹرجی  نے وضاحت کی کہ ایک بنگلہ دیشی شو میں ایک شرکاء نے بیف کی ڈش تیار کی تھی۔انہوں نے میزبان کے طور پر اس شرکاء سے بات چیت کی، جس کا نتیجہ یہ ویڈیو بنی جو سوشل میڈیا پر وائرل ہوگئی۔ چیٹرجی نے وضاحت کی، ""مجھ پر شو کے دوران بیف پکانے اور کھانے کا الزام لگایا گیا ہے، جو بالکل غلط ہے۔ میں نے صرف اس شخص سے بات کی جس نے یہ ڈش تیار کی تھی۔"" اداکارہ نے مزید زور دیا، ""میں نے کبھی بیف نہ پکایا، نہ کھایا اور نہ ہی اسے چھوا۔ جو لوگ مجھے دھمکیاں دے رہے ہیں، انہیں ویڈیو کو غور سے دیکھنا چاہیے اور دکھانا چاہیے کہ میں نے بیف کو کہاں چھوا ہے۔"" انہوں نے  فیس بک پوسٹ میں مزید کہا، ""دوسری بات، کریم جہاں (شو کے شرکاء) نے پکوان بنایا تھا۔ ویڈیوز ابھی بھی بغیر ایڈیٹنگ کے موجود ہیں۔ کوئی بھی دیکھ سکتا ہے۔ کہیں بھی آپ یہ نہیں دیکھیں گے کہ میں نے بیف کو چھوا بھی ہے۔"" چیٹرجی نے مزید کہا کہ یہ شو عید الاضحیٰ کے لیے منظم کیا گیا تھا اور وہ اس بنگلہ دیشی پروگرام میں بھارت کی نمائندگی کر رہی تھیں۔انہوں نے کہا، ""زیادہ تر لوگ جو مجھ پر تنقید کر رہے ہیں، انہوں نے ویڈیو دیکھی بھی نہیں ہے۔ مجھے سیاسی مفاد کے لیے نشانہ بنایا جا رہا ہے۔""","entertainment"
"939","پاکستان کے سینئر اداکار بھی بجلی کے بل سے پریشان، ویڈیو سوشل میڈیا پر وائرل","https://urdu.samaa.tv/2087317176","پاکستان کے سینئر اداکار راشد محمو د بھی بجلی کے بل کو لے کر شدید پریشان ہیں اور ان کی ویڈیو بھی سوشل میڈیا پر وائر ل ہو گئی ہے جس میں وہ  بجلی کا بل ہزاروں روپے آنے پر اپنی موت کی دعا مانگتے دکھائی دیے۔ تفصیلات کے مطابق وائرل ہونے والی مختصر ویڈیو کلپ میں راشد محمود بتاتے ہیں کہ وہ پنجاب کے دارالحکومت لاہور میں رہائش پذیر ہیں اور ان کے 701 یونٹ کا بجلی کا بل 45 ہزار روپے آیا ہے۔ انہوں نے بتایا کہ وہ بے روزگاری اور کسم پرسی کی حالت میں اتنے پیسے کہاں سے لائیں گے کہ وہ بجلی کا بل ادا کریں؟ وہ بھاری بل آنے پر اظہار برہمی کرتے ہوئے کہتے ہیں کہ گزشتہ چند سال میں انہیں ہارٹ اٹیک سمیت چار مرتبہ اٹیک آچکا ہے اور خدا نے انہیں ہر بار بچایا اور تب وہ یہی سوچتے تھے کہ خدا انہیں ہر بار بچا کیوں لیتے ہیں، اب انہیں سمجھ آیا کہ وہ بجلی کا زیادہ بھر بھرنے کے لیے بچتے آ رہے تھے۔ سینیئر اداکار کا کہنا تھا کہ انہوں نے پوری زندگی ملک اور قوم کی خدمت کی اور اب انہیں بجلی کا بھاری بل دے کر یہ صلہ دیا جا رہا ہے۔انہوں نے کسی کا نام لیے بغیر سیاست دانوں اور حکمرانوں پر کرپشن کے الزامات بھی لگائے اور کہا کہ وہ ملک کو لوٹ کر بیرون ملک پیسہ لے گئے اور ایک پیسہ بھی واپس لانے کو تیار نہیں۔ راشد محمود نے ارباب اختیار کو آڑے ہاتھوں لیتے ہوئے کہا کہ وہ ٹی وی اینکرز اور صحافیوں کے لیے تو بہت کچھ کر رہے ہیں لیکن فنکاروں اور ان جیسے غریبوں کے لیے کچھ نہیں کیا جا رہا۔ویڈیو میں انہوں نے بے بسی کا اظہار کرتے ہوئے خدا سے دعا کی کہ وہ انہیں اب اس دنیا سے اٹھالیں۔ ہزاروں روپے کا بل آنے پر اپنی موت کی خواہش یا دعا مانگنے کی راشد محمود کی ویڈیو وائرل ہوگئی اور اس پر لوگوں نے بھی کمنٹس کرتے ہوئے بجلی کے بھاری بلوں کی دہائی دی۔","entertainment"
"940","ماہر علم نجوم علی زنجانی نے عادتاً جھوٹے لوگوں بارے اہم معلومات بتا دیں","https://urdu.samaa.tv/2087317141","ماہر علم نجوم علی زنجانی نے عادتاً جھوٹ بولنے والے لوگوں کے بارے میں آسٹرلوجی کے حوالے سے اہم معلومات بتادیں۔ سماء ڈیجیٹل کے پروگرام ’ میری سہیلی ‘ میں گفتگو کرتے ہوئے ماہر علم نجوم علی زنجانی کا عادتاً جھوٹے لوگوں کے بارے کیا کہنا تھا؟ جاننے کے لئے ویڈیو دیکھیں۔  ","entertainment"
"941","بھارت کی معروف اداکارہ حناخان میں چھاتی کے سرطان کی تشخیص","https://urdu.samaa.tv/2087317114","بھارتی ٹی وی ڈرامہ 'یہ رشتہ کیاکہلاتا ہے'اوربگ باس'سےشہرت پانےوالی معروف اداکارہ حنا خان میں چھاتی کے سرطان کی تشخیص ہوئی ہے۔ ٹی وی اداکارہ حنا خان میں چھاتی کے سرطان کی تیسری اسٹیج کی تشخیص ہوئی ہے، 36 سالہ اداکارہ نے اپنے سوشل میڈیا پلیٹ فارم انسٹاگرام پر دنیا بھر میں اپنے مداحوں سے دعاوں کی اپیل کی ہے،انہوں نے لکھا کہ مجھے چھاتی کے کینسر میں تیسری اسٹیج کی تشخیص ہوئی ہے،میں خریت سے ہوں اور اس بیماری سے لڑنے کیلئے پوری طرح تیار ہوں۔میرا علاج جاری ہے،چاہنےوالوں سے اپیل ہے کہ اس دوران میری نجی زندگی کو ڈسٹرب نہ کیا جائے، تمام چاہنے والوں سے محبت اور دعاوں کی درخواست ہے۔ A post shared by 𝑯𝒊𝒏𝒂 𝑲𝒉𝒂𝒏 (@realhinakhan)  اداکارہ کی پوسٹ کے بعد ساتھی اداکاروں کی جانب سے انکی جلد صحتیابی کیلئے  دعاوں کے پیغامات جاری ہیں۔ حنا خان کا شمار بھارتی ٹیلی ویژن انڈسٹری کی مقبول ترین اداکاروں میں ہوتا ہے۔انھیں مقبول ٹی وی سیریل میں 'یہ رشتہ کیا کہلاتا ہے' میں اکشرا کے کردارسے بڑے پیمانے پر پہچان ملی۔ حنا نے 'بگ باس' اور'خطروں کے کھلاڑی' جیسے ریئلٹی شوز میں حصہ لیا، اور اپنی صلاحتیوں سے مداحوں کے دل جیتے۔ ","entertainment"
"942","اداکارہ میرا کا حکومت سے لپ اسٹک سستی کرنے کا مطالبہ","https://urdu.samaa.tv/2087317093","پاکستان فلم انڈسٹری کی اداکارہ میرا نے حکومت سے لپ اسٹک سستی کرنے کا مطالبہ کردیا۔ میڈیا سے گفتگو کے دوران اداکارہ میرا کا کہنا تھا کہ مجھے یقین ہے کہ وزیر اعظم شہباز شریف اور وزیر اعلیٰ پنجاب مریم نواز کی ٹیمز مہنگائی پر قابو پالیں گی۔ اداکارہ کا کہنا تھا کہ شہبازشریف اور مریم نواز کی ٹیم سے توقعات ہیں، دونوں کی اچھی ٹیم ہے اور کارکردگی میں دونوں کا امتزاج بہترین ہے ۔ میرا کا کہنا تھا کہ میک اپ مہنگا ہے، حکومت سے مطالبہ ہے کہ لپ اسٹک سستی کر دے۔ شادی سے متعلق سوال کے جواب میں اداکارہ کا کہنا تھا کہ دلہا ڈھونڈ رہی ہوں۔","entertainment"
"943","سوناکشی سنہا نے اپنی شادی پر والدہ کی 44 سال پرانی ساڑھی پہن کرمثال قائم کردی","https://urdu.samaa.tv/2087316959","بالی ووڈ اداکارہ سوناکشی سنہا نے اپنی شادی کے دن پر والدہ کی 44 سال پُرانی ساڑھی پہن کر مثال قائم کردی۔ 23 جون کو سوناکشی سنہا کے گھرمیں اُن کی شادی کی چھوٹی سی تقریب معنقد ہوئی،جس میں اداکارہ کے والدین سمیت چند خاص دوستوں نے شرکت کی تھی،تاہم اُن کےدونوں بھائی اپنی اکلوتی بہن کی شادی میں شریک نہیں ہوئے۔ بھارتی میڈیا کے مطابق سوناکشی سنہا نے اپنی شادی کی تقریب میں اپنی والدہ کی شادی کی آف وائٹ ساڑھی زیب تن کی جوکہ 44 سال پُرانی ہے، اداکارہ نے ساڑھی کے ساتھ والدہ کی ہی پُرانی ڈائمنڈ جیولری پہنی۔ ظہیر اقبال نےبھی مہنگی شیروانی کے بجائےسفید رنگ کی شلوار قمیض زیب تن کی۔ولیمےمیں سوناکشی سنہا نے لال رنگ کی بنارسی کی ساڑھی زیب تن کی جسکی قیمت 79 ہزار 800 بھارتی روپے ہے۔  ","entertainment"
"944","سوناکشی سنہا اور ظہیر اقبال نے شادی کرلی، تصاویر وائرل","https://urdu.samaa.tv/2087316898","بھارتی فلم انڈسٹری کی معروف اداکارہ سوناکشی سنہا اور اداکار ظہیر اقبال نے شادی کرلی۔ بھارتی میڈیا رپورٹس کے مطابق اداکارہ سوناکشی سنہا اور ظہیر اقبال کی شادی کی تقریب کا انعقاد ممبئی میں اداکارہ کے گھر پر کیا گیا۔ تقریب کے دوران جوڑے نے سرکاری اہلکار کی موجودگی میں سول میرج کے دستاویزات پر دستخط کیے۔ شادی کی تقریب میں اداکارہ کے والد شتروگن سنہا اور والدہ پونم سنہا نے شرکت کی جبکہ بھائی شریک نہیں ہوئے۔  A post shared by Varinder Chawla (@varindertchawla) نوبیاہتا جوڑے نے دادر کے بستیان میں ایک شاندار استقبالیہ کا اہتمام کیا جس میں انیل کپور، کاجول، چنکی پانڈے، ہما قریشی، ثاقب سلیم سمیت بالی ووڈ کی دیگر شخصیات نے شرکت کی۔ تقریب میں ودیا بالن اور سدھارتھ رائے کپور، ادیتی راؤ حیدری اور سدھارتھ، سنجیدہ شیخ، ارباز خان، آدتیہ رائے کپور، روینہ ٹنڈن نے بھی شرکت کی۔  A post shared by Sonakshi Sinha (@aslisona)  دوسری جانب شادی کی تقریب کی تصاویر اور ویڈیوز سوشل میڈیا پر وائرل ہو چکی ہیں جن پر مداحوں کی جانب سے جوڑے کو مبارکباد دی گئی ہے۔","entertainment"
"945","نہ ہندورسم و رواج، نہ مسلم، ظہیر اور سوناکشی کی شادی کیسے ہورہی ہے؟","https://urdu.samaa.tv/2087316873","اداکارہ سوناکشی سنہا اور اداکار ظہیر اقبال کی شادی کی تقریبات کا آغاز 22 جون کی دوپہر کے بعد ہوا۔ بھارتی میڈیا کے مطابق شادی کی تقریبات میں دونوں خاندانوں کے قریبی افراد اور ان کے دوست شریک ہوئے۔ دونوں کی شادی کی تقریبات کا آغاز ہوتے ہی سوشل میڈیا پر ان کی ڈھولکی اور مہندی کی تصاویر وائرل ہوگئیں۔ رپورٹ میں بتایا گیا کہ دونوں کی شادی کی تصاویر دونوں کے قریبی دوستوں نے انسٹاگرام اسٹوریز میں شیئر کیں، جہاں سے شوبز سوشل میڈیا پیجز پر تصاویر اور ویڈیوز وائرل ہوگئیں۔ دونوں کی مہندی کی تقریب کی وائرل ہونے والی ایک تصویر میں سوناکشی سنہا اور ان کے اہل خانہ سمیت ظہیر اقبال کے اہل خانہ کو بھی دیکھا جا سکتا ہے۔ دوسری جانب بھارتی میڈیا میں یہ چہ مگوئیاں بھی ہیں کہ سوناکشی سنہا مسلمان اداکار سے شادی کرنے کے لیے مذہب اسلام قبول کر سکتی ہیں۔ بھارتی میڈیا کے مطابق مذہب اسلام کی تعلیمات کے تحت مسلمان مرد سے شادی کے لیے غیر مسلم خاتون کا اسلام قبول کرنا لازمی ہوتا ہے جب کہ مسلم عورت سے شادی کرنے والے غیر مسلم مرد کو بھی مذہب اسلام میں داخل ہونا پڑتا ہے۔ اسی وجہ سے چہ مگوئیاں ہیں کہ سوناکشی سنہا بھی روایتی طور پر مذہب اسلام میں داخل ہوسکتی ہیں۔ تاہم دوسری جانب بھارتی میڈیا نے اداکار ظہیر اقبال کے والد کے حوالے سے بیان میں بتایا کہ اداکارہ مسلمان نہیں ہوں گی۔ ظہیر اقبال کے والد نے شوبز ویب سائٹ کو بتایا کہ سوناکشی سنہا اسلام قبول نہیں کریں گی، دونوں کی شادی اسلامی یا ہندو مذہبی روایات کے مطابق نہیں ہوگی۔ ظہیر اقبال کے والد کا کہنا تھا کہ دونوں اسپیشل میریج ایکٹ کے تحت شادی کریں گے اور دونوں کی شادی قانونی ہوگی، اس میں کسی بھی مذہب کا کوئی عمل دخل نہیں، یہ دو دلوں کا میلاپ ہے۔ بھارت میں دو مختلف مذاہب سےتعلق رکھنے والے افراد کی شادی کے لیے اسپیشل میریج ایکٹ موجود ہے، جس کے تحت سیف علی خان، کرینہ کپور سمیت دیگر مسلمان اور ہندو اداکاروں کی شادیاں بھی ہوچکی ہیں۔","entertainment"
"946","ثانیہ مرزا کی محمد شامی کے ساتھ شادی ؟ سینئر صحافی نعیم حنیف نے مکمل کہانی کھول کر رکھ دی","https://urdu.samaa.tv/2087316849","ثانیہ مرزا حج کیلئے سعودی عرب میں ہیں اور اگلے ہفتے بھارت واپس آ رہی ہیں، وہ اپنے موبائل فونز بھی استعمال نہیں کر رہیں ، شعیب ملک سے خلع کے بعد عد ت کا دورانیہ مکمل ہو چکا ہے ، وہ شادی کر سکتی ہیں ۔ مکمل کہانی سینئر صحافی نعیم حنیف کی زبانی سنیئے:  ","entertainment"
"947","سوناکشی سنہا اورظہیراقبال کی شادی کی تقریبات کا آغاز،تصاویر وائرل","https://urdu.samaa.tv/2087316844","بالی ووڈ کی معروف اداکارہ سوناکشی سنہا اور اداکارہ ظہیر اقبال کی شادی کی تقریبات کا آغاز ہوگیا ہے۔ سوشل میڈیا پلیٹ فارم انسٹاگرام پررسم حناکی کچھ تصاویرسامنے آئی ہیں،جنہیں صارفین کی جانب سے بہت پسند کیا جارہا ہے۔ جوڑےکی جانب سے شادی کی تصاویرکو شیئر نہیں کیا گیا تاہم شادی میں شریک دوستوں نے رسم حنا میں لی گئی تصاویر سوشل میڈیا پر ڈال دیں جو دیکھتے ہی دیکھتے وائرل ہوگئیں۔ A post shared by Pallav Paliwal (@pallav_paliwal)  سوشل میڈیا پر شیئر کی گئی تصویر میں دیکھا جاسکتا ہے کہ مہندی کی اس تقریب میں دلہن نے غیر روایتی انداز میں پیکش براؤن جوڑا جبکہ دولہے راجہ نے پیکش براؤن اور سفید کرتہ پاجامہ زیب تن کر رکھا ہے۔ خیال رہے کہ سوناکشی سنہا کی شادی میں انکے گھر والے شرکت نہیں کر رہے البتہ انکے والد نے شادی میں شرکت کی تصدیق کی ہے،گزشتہ روز اداکارہ کی والدہ اور بھائی نے  انھیں انسٹاگرام سے ان فالو کر دیا تھا۔ ","entertainment"
"948","ثانیہ مرزا کے والد نے محمد شامی کے ساتھ شادی کی خبروں پر ردعمل جاری کر دیا","https://urdu.samaa.tv/2087316788","بھارتی سابق ٹینس سٹار ثانیہ مرزا کے والد نے محمد شامی کے ساتھ شادی کی افواہوں کو بے بنیاد قرار دیتے ہوئے سخت رد عمل جاری کر دیاہے ۔ تفصیلات کے مطابق بھارتی سوشل میڈیا میں کچھ عرصہ سے افواہیں اور پوسٹ وائرل ہو رہی ہیں جس میں ثانیہ مرزا کی محمد شادی کے ساتھ شادی کی افواہوں کو اچھالا جارہا ہے تاہم سابق ٹینس سٹار نے اس پر کوئی رد عمل نہیں دیا لیکن اب ان کے والد نے میدان سنبھالا ہے ۔ ثانیہ مرزا کے والد نے بھارتی ٹی وی چینل سے گفتگو کے دوران اس کی سختی سے تردید کی اور کہا کہ ’’ یہ سب بکواس ہے ، میری بیٹی تو آج تک محمد شامی سے ملی تک بھی نہیں ہے ‘ ۔ رواں سال جنوری میں ثانیہ مرزا اور شعیب ملک کے درمیان طلاق کی تصدیق اس وقت ہوئی جب پاکستانی کرکٹر نے اداکارہ ثناء جاوید کے ساتھ شادی کی تصاویر جاری کیں لیکن اس وقت بھی پہلی شادی سے متعلق کوئی اطلاع نہیں دی گئی۔ اس معاملے پر ثانیہ مرزا کی جانب سے بھی کوئی فوری رد عمل سامنے نہیں آیا تاہم 21 جنوری 2024 کو بھارتی سابق ٹینس سٹار کی بہن نے انسٹاگرام پر ایک نوٹ شیئر کیا جس میں طلاق کی تصدیق کی گئی ۔ ثانیہ مرزا کی بہن نے سوشل میڈیا پر جاری پیغام میں کہا تھا کہ ’ ثانیہ نے ہمیشہ اپنی نجی زندگی کو لوگوں سے دور رکھاہے  لیکن آج یہ بات بتانے کی ضرورت ہے کہ دونوں میں کچھ ماہ قبل طلاق ہو چکی ہے ، انہوں نے شعیب ملک کی نئی زندگی کیلئے نیک خواہشات کا اظہار کیا ہے ‘ ۔","entertainment"
"949","معروف اداکارہ مومنہ اقبال کے والد انتقال کر گئے","https://urdu.samaa.tv/2087316740","پاکستان شوبز انڈسٹری کی معروف اداکارہ مومنہ اقبال کے والد انتقال کر گئے۔ فوٹو اینڈ ویڈیو شیئرنگ پلیٹ فارم انسٹاگرام پر جاری اپنے بیان میں اداکارہ مومنہ اقبال نے اپنے والد کے انتقال کی خبر مداحوں کے ساتھ شیئر کی۔ اداکارہ کی جانب سے شیئر کی گئی سٹوری میں نماز جنازہ کی ادائیگی کے حوالے سے بھی مداحوں کو آگاہ کیا گیا۔  مومنہ اقبال نے والد کے انتقال سے متعلق آگاہ کرتے ہوئے قرآن پاک کی آیت کا ترجمہ لکھا کہ ’’ ہم سب خدا کی جانب سے بھیجے گئے اور واپس خدا کی طرف جانا ہے ‘‘۔ دوسری جانب شوبز انڈسٹری سے وابستہ شخصیات اور اداکارہ کے مداحوں کی جانب سے ان کے والد کے انتقال پر تعزیت کا اظہار کیا گیا ہے۔","entertainment"
"950","سوناکشی سنہا کی مسلمان دوست سے شادی پر والد شترو گن سنہا نے آخر کار رد عمل جاری  کر دیا","https://urdu.samaa.tv/2087316737","بالی ووڈ اداکارہ سوناکشی سنہا جلد ہی اپنے مسلمان دوست ظہیر اقبال سے شادی کرنے جارہی ہے اور اس خبر نے خاندان میں لڑائی اور جھگڑے شروع کر وا دیئے ہیں تاہم اس معاملے پروالد شترو گن سنہا نے آخر کار خاموشی توڑتے ہوئے رد عمل جاری کر دیاہے ۔ تفصیلات کے مطابق چند دن قبل سوناکشی سنہا نے اپنے دوست ظہیر اقبال کے ساتھ شادی کا اعلان کیا تھا اور دونوں ممکنہ طور پر 23 جون کو ممبئی میں رشتہ ازدواج میں منسلک ہو جائیں گے  جس کے بعد خبریں آئیں کہ سوناکشی کی والدہ اور بھائی نے ایک تو شادی میں شریک ہونے سے مبینہ طور پر انکار کر دیاہے جبکہ انہیں انسٹاگرام پر ان فالو بھی کر دیاہے ۔ شادی کے اعلان کے بعد بھارتی میڈیا نے دعویٰ کیا کہ سوناکشی کی دوست ظہیر سے شادی کی خبروں کے بعد سنہا خاندان میں پھوٹ پڑ گئی ہے اور سنہا خاندان کا کوئی فرد شادی کی تقریبات میں شریک نہیں ہوگا۔ تاہم شترو گن سنہا نے تمام افواہوں کو مسترد کرتے ہوئے کہا ہے کہ وہ بیٹی شادی میں شرکت کریں گے اور اپنی پیاری بیٹی کو دعائیں دیں گے،  شتروگن سنہا نے ایک حالیہ انٹرویو میں اپنی بیٹی سوناکشی سنہا پر فخر کا اظہار کیا اور ان کی شادی میں شرکت کی تصدیق کی۔ انہوں نے کہا کہ یہ میری اکلوتی بیٹی سوناکشی کی زندگی ہے، جس پر مجھے بہت فخر ہے، میں اس کی شادی میں ضرور شرکت کروں گا اور مجھے کیوں نہیں کرنی چاہیے۔سابق لیجنڈری اداکار نے اپنی بیٹی کے انتخاب کی تعریف کرتے ہوئے کہا کہ سوناکشی اور  ظہیر کی ایک اچھی جوڑی ثابت ہوگی۔ خیال رہے کہ اس سے قبل گزشتہ دنوں بالی وڈکے سینیئر اداکار و سیاستدان شتروگن سنہا نے بیٹی سوناکشی کی شادی کی خبروں پر لاعلمی کا اظہار کیا تھا۔ انہوں نے کہا تھا کہ میں نے بیٹی کی شادی کے منصوبوں کے حوالے سے کسی سے کوئی بات نہیں کی، مجھ سے میرے قریبی لوگ پوچھ رہے ہیں کہ میں بیٹی کی شادی سے کیوں واقف نہیں ہوں جبکہ میڈیا بھی اس سے واقف ہے، ان کیلئے میں صرف اتنا کہہ سکتا ہوں، آج کل کے بچے شادی کیلئے ماں باپ سے رضامندی نہیں لیتے صرف آگاہ کرتے ہیں۔","entertainment"
"951","گلوکار ملکو کا پی این آئی ایل لسٹ سے نام نکلوانے کے لیے عدالت سے رجوع","https://urdu.samaa.tv/2087316728","پاکستان کے معروف گلوکار محمد اشرف عرف  ملکو کا نام پی این آئی ایل لسٹ سے نکلوانے کیلئے لاہور ہائیکورٹ میں درخواست دائر کر دی گئی جس میں وفاقی حکومت سمیت دیگر کو فریق بنایا گیاہے ۔ تفصیلات کے مطابق درخواست محمد اشرف المعروف ملکو نے اظہر صدیق ایڈووکیٹ کی وساطت سے دائرکی۔ درخواست گزارکی جانب سے موقف اختیارکیا گیا کہ درخواست گزارکا نام مارچ دوزہزارچوبیس کو پی این آئی ایل لسٹ میں ڈالا گیا،،ملکو نے یوکے میں میوزک کنسرٹ میں شرکت کے لیے جانا تھا۔درخواست گزارکے خلاف کوئی مقدمہ درج نہیں ہے۔ درخواست گزارکا نام غیرقانونی طورپر پی این آئی ایل لسٹ میں ڈالاگیا۔درخواست گزارکی جانب سے استدعا کی گئی کہ عدالت نام پی این آئی ایل لسٹ سے نکالنے کا حکم دے۔","entertainment"
"952","سوناکشی سنہا کو والدہ اور بھائی نے انسٹاگرام پران فالو کردیا","https://urdu.samaa.tv/2087316700","بالی ووڈ اداکارہ سوناکشی سنہا کو شادی سے قبل ہی انکی والدہ پونم سنہا اور بھائی لوو سنہا نے انسٹاگرام پر ان فالو کردیا۔ بھارتی میڈیارپورٹس کےمطابق گزشتہ دنوں سوناکشی سنہا نےاپنےساتھی اداکار ظہیر اقبال سےشادی کا اعلان کیاہے،اس جوڑی کی شادی کا آڈیو دعوت نامہ بھی لیک ہو گیاہےجس میں اُنہیں اپنےعزیز و اقارب اور دوستوں کو شادی میں شرکت کی دعوت دیتےہوئے سُنا جاسکتا ہے،دعوت نامے کےمطابق شادی کی تقریب 23 جون کو ممبئی میں منعقد ہوگی۔ شادی کےاعلان کےبعد سوناکشی سنہا نے ایک بیچلر پارٹی بھی دی تھی جس میں ان کی فیملی کے کسی فرد نے شرکت نہیں کی تھی،انکے بھائی نے بھی میڈیا سے گفتگو کے دوران بہن کی شادی سے متعلق تبصرہ کرنے سے گریز کیا ہے۔","entertainment"
"953","فلم ""جٹ اینڈ جولیٹ تھری"" کی پروموشن، دلجیت دوسانجھ کی مومن ثاقب سے ملاقات","https://urdu.samaa.tv/2087316670","بین الاقوامی شہرت یافتہ پنجابی گلوکار دلجیت دوسانجھ نے 27 جون کو دنیا بھر کے سینما گھروں میں ریلیز ہونے والی فلم ""جٹ اینڈ جولیٹ تھری"" کی پروموشن کے سلسلے میں پاکستانی اداکار، میزبان اور سوشل میڈیا انفلوئنسر مومن ثاقب سے نیویارک میں ملاقات کی ہے۔ جٹ اینڈ جولیٹ 3 فلم کے سیکوئل ""جٹ اینڈ جولیٹ"" کا تیسرا حصہ ہے۔ آنے والی فلم میں بھارتی پنجاب کے دو پولیس افسران ایک مشن پر کینیڈا کا سفر کرتے ہیں جو توقع سے زیادہ پیچیدہ ثابت ہوتا ہے۔ دلجیت نے اپنے آفیشل انسٹاگرام اکاؤنٹ پر مومن ثاقب کے ساتھ ایک ویڈیو کیپشن کے ساتھ پوسٹ کیا کہ ""جٹ اینڈ جولیٹ 3"" 27 جون کو دنیا بھر میں ریلیز ہو رہا ہے۔ روایتی پنجابی لباس پہنے دلجیت نے ٹوئنٹی ورلڈ کپ میں پاکستان کے میچ پر بھی تبصرہ کیا اور مومن ثاقب کو مخاطب کرتے ہوئے کہا کہ میں نے آنے کا فیصلہ اس وقت کیا جب میں نے ورلڈ کپ کے میچ کے بعد آپ کو اداس دیکھا۔ دونوں اداکاروں نے دلجیت کی آنے والی فلم جٹ اینڈ جولیٹ 3 پر تبادلہ خیال کیا۔ مومن ثاقب نے اس پوسٹ کا جواب دیا کہ ""پاجی، آپ سے میری ملاقات نہایت خوشی کی بات تھی۔ سینما گھروں میں جٹ اینڈ جولیٹ 3 دیکھنے کا مزید انتظار نہیں کرسکتا۔ دونوں اداکاروں نے مختصر ویڈیو میں ایک دوسرے کو  پنجابی انداز میں چار بار گلے لگایا۔  A post shared by SAMAA TV (@samaatv)   اس سے قبل دلجیت دوسانجھ نے میزبان جمی فالن کے این بی سی پر امریکہ میں ٹاپ ریٹیڈ شوز میں سے ایک ’دی ٹونائٹ شو‘ میں بھی پرفارم کیا تھا۔ جمی فالن نے بھارتی گلوکار کے ساتھ ویڈیوز بھی اپ لوڈ کیں۔ ایک ویڈیو میں دلجیت نے انہیں پنجابی زبان سیکھنے کے بارے میں لیکچر دیا۔","entertainment"
"954","میرا پرفیوم اس کے وعدوں کے مقابلے زیادہ دیر تک رہتا ہے، علیزے سلطان","https://urdu.samaa.tv/2087316628","پاکستان شوبز انڈسٹری کے معروف اداکار فیروز خان کی سابقہ اہلیہ علیزے سلطان نے اپنے خیالات کے اظہار سے سوشل میڈیا صارفین کی توجہ سمیٹ لی۔ انسٹا گرام پر حال ہی میں علیزے سلطان نے اپنا عید لُک صارفین کے ساتھ شیئر کیا اور ساتھ ہی اپنی پوسٹ کے کیپشن میں اپنے خیالات کا بھی اظہار کیا ہے۔ انہوں نے اپنی خوبصورت تصاویر کے ساتھ کیپشن میں لکھا ہے کہ میرا پرفیوم اس کے وعدوں کے مقابلے زیادہ دیر تک رہتا ہے۔ اس کے ساتھ ہی انہوں نے سوشل میڈیا صارفین کو عید کی مبارک باد پیش کی اور مذکورہ خوبصورت جوڑے کے ڈیزائنر کو بھی ٹیگ کیا ہے۔  A post shared by Syeda Aliza Sultan (@alizasultankhan)   خیال رہے کہ گزشتہ دنوں اداکار فیروز خان نے اپنی دوسری شادی کا اعلان شادی کے موقع پر لی گئی ایک تصویر کے ساتھ کیا تھا، جبکہ مختلف سوشل میڈیا پیجز پر ان کی شادی کی مختلف تصاویر اور ویڈیوز ان کی تصدیق سے پہلے ہی وائرل ہو رہی تھیں۔","entertainment"
"955","عیدالاضحیٰ کے موقع پر 4 نئی فلموں سمیت کئی پرانی فلمیں بھی ریلیز","https://urdu.samaa.tv/2087316613","عید الاضحیٰ کے موقع پر پاکستانی فلمی دنیا کی چار نئی فلمیں ریلیز کی جائیں گی، جن میں سائنس فکشن فلم ’’عمرو عیار‘‘،رومانوی مزاحیہ فلم ’’نابالغ افراد ‘‘ سمیت ’’ایجنٹ انیلا اور ’’ابھی‘‘شامل ہیں۔ مذکورہ چاروں نئی فلموں کے علاوہ فلمی شائقین سینماؤں میں پرانی فلمیں جن میں دی لیجنڈ آف مولا جٹ، دغا باز دل اور پوپی کی ویڈنگ سمیت دیگر فلمیں بھی دیکھ پائیں گے۔ فلم ’ایجنٹ انیلا‘ کی کہانی قاسم گل پنہور نے لکھی ہے اور انہوں نے ہی اس کی ہدایات دی ہیں جب کہ وہ فلم کے پروڈیوسر بھی ہیں۔ فلم کی کاسٹ میں اداکارہ میرا، ردا اسفہانی، غلام محی الدین، مصطفیٰ قریشی، شفقت چیمہ، مسکان نذیر، منظور مراد، پیر معظم اور محبوب سلطان شامل ہیں جبکہ ایجنٹ انیلا‘ میں سندھی اور پشتو ڈراموں کے اداکار بھی دکھائی دیں گے۔ جاری کیے گئے ٹریلر سے فلم کی کہانی سمجھنا مشکل ہے، تاہم عندیہ ملتا ہے کہ فلم میں ایک گروہ پاکستان میں کسی وائرس کے ذریعے اموات اور خوف پھیلانا چاہتا ہے جب کہ دوسرا گروہ انہیں روکنے کی کوشش کرتا دکھائی دیتا ہے۔ فلم ’’ابھی‘‘ میں اداکارہ کبریٰ خان اور گوہر ممتاز تقریبا 6 سال بعد بڑے پردے پر واپسی کر رہے ہیں۔ ’ابھی‘ کی کاسٹ میں اداکار سلیم شیخ، عثمان پیرزادہ، محمود اسلم، احتشام الدین، حنا بیات اور آصف رضا میر سمیت دیگر شامل ہیں۔ فلم کی کہانی گوہر ممتاز نے شعیب ربانی کے ساتھ خود لکھی ہے جب کہ اس کی ہدایات اسد ملک دے رہے ہیں۔ فلم کی کہانی نہ صرف رومانوی بلکہ ٹریجڈی اور قوم پرستی کے گرد بھی گھومتی ہے۔ فلم ساز نبیل قریشی کی فلم ’’نابالغ افراد‘‘ کی کہانی 1990 کی دہائی کے گرد گھومتی ہے اور اس کے ٹریلر سے اس کی مکمل کہانی سمجھنا مشکل ہے، تاہم یہ ایک مصالحہ فلم لگ رہی ہے جو لوگوں کو محظوظ کرے گی۔فلم کی کاسٹ میں عاشر وجاہت اور ثمر جعفری سمیت رمحہ احمد سمیت دیگر اداکار شامل ہیں۔ فلم کی نصف کاسٹ نئی نسل پر مبنی ہے، جن کی عمریں 15 سے 25 سال کے درمیان ہیں جب کہ نصف کاسٹ سینیئر اداکاروں پر مبنی ہے۔ فلم میں معراج سلیم، مانی، راشدہ تبسم اور فائزہ احسن سمیت دیگر اداکار بھی ایکشن میں دکھائی دیں گے۔سائنس فکشن فلم ’’عمرو عیار‘‘کی ہدایات اظفر جعفری نے دی ہیں، اس کی کہانی عاطف ریحان صدیقی نے لکھی ہے اور اسے ہما بابر نے پروڈیوس کیا ہے۔ ’عمرو عیار‘ کی کاسٹ میں عثمان مختار، صنم سعید، فاران طاہر کے علاوہ علی قاضی، عدنان صدیقی، سیمی راحیل، ثنا فخر، منظر صہبائی، دانیال راحیل اور سلمان شوکت سمیت دیگر اداکار شامل ہیں۔ ’عمرو عیار‘ فلم کی کہانی ہزار سالہ قدیم ادب ’داستان امیر حمزہ‘ میں شامل اسی نام کے کردار کی کہانی پر مبنی ہے۔","entertainment"
"956","خلیل الرحمان قمر فلم ’ منجو ماریہ ‘ پر پابندی کیخلاف میدان میں آگئے","https://urdu.samaa.tv/2087316585","معروف فلم و ڈرامہ نگار خلیل الرحمان قمر لالی وڈ فلم ’ منجو ماریہ ‘ پر پابندی کیخلاف میدان میں آگئے۔ لاہور پریس کلب میں نیوز کانفرنس کے دوران فلم و ڈرامہ نگار خلیل الرحمان قمر نے کہا کہ پاکستان فلم انڈسٹری پہلے ہی آخری سانسیں لے رہی ہے ، سنیما بند ہوکر پلازے بن گئے ہیں ۔ خلیل الرحمان قمر کا کہنا تھا کہ پنجاب اور سندھ نے فلم منجو ماریہ کو سنسر سرٹیفکیٹ جاری کیے اب فیڈرل سنسربورڈ کی جانب سے پابندی سمجھ سے بالاتر ہے۔ انہوں نے فلم کو سنسر سرٹیفکیٹ جاری کرنے کا مطالبہ کیا۔ فلم پروڈیوسر سارا علی نے تحفظات کا اظہار کرتے ہوئے کہا کہ آج فلم پر لگایا پیسہ واپس نہیں آئے گا تو وہ کیسے آئندہ فلم پر سرمایہ کاری کریں گی۔ اس موقع پر فلم نگار منیر راج اور فلم کی کاسٹ نے حکومت سے مطالبہ کیا کہ فلم سے پابندی ہٹاکر اسے نمائش کی اجازت دی جائے۔","entertainment"
"957","عیدالاضحیٰ پر ریلیز ہونے والی پاکستانی فلمیں","https://urdu.samaa.tv/2087316483","پاکستان میں گزشتہ چند سال سے عام طور پر عید کے موقع پر نئی ٹیلی فلمز ریلیز کی جاتی ہیں، اس سال بھی عید الاضحیٰ کے موقع پر مداحوں کی دلچسپی کو ملحوظ خاطر رکھتے ہوئے چند ٹیلی فلمز پیش کی جائیں گی۔ جن میں مداحوں کی پسندیدہ جوڑیاں نظر آئیں گی۔ جوڑی بن گئی  معروف اداکار فیروز خان اور سحر خان اس عید پر پہلی بار کسی ٹیلی فلم میں ایک ساتھ جلوہ گر ہو رہے ہیں۔ اس ٹیلی فلم کو سمرہ بخاری نے لکھا ہے اور سید رمیش رضوی نے ڈائریکٹ کیا ہے، کہا جا رہا ہے کہ یہ ٹیلی فلم تفریخ سے بھرپور ہو گی۔ احسن خان ٹیلی فلم  احسن خان جو پاکستان ڈرامہ انڈسٹری کا جانا مانا نام ہیں، جنہوں نے بہت سے سپر ہٹ ڈرامے دیے ہیں اب ایک بہت ہی مختلف کردار کے ساتھ واپس آ رہے ہیں کیونکہ وہ اپنی آنے والی ٹیلی فلم کے لیے ایک خاتون کا کردار ادا کریں گے۔ ان کے ساتھ امر خان اور سدرہ نیازی اداکاری کریں گی، ناظرین کا ماننا ہے کہ یہ ٹیلی فلم دلچسپی سے بھرپور ہو گی۔ لوو(محبت) ہے مشکل  علی رحمان خان اور ماہ نور حیدر اے آر وائی ڈیجیٹل پر نئی ٹیلی فلم محبت مشکل ہے میں جلوہ گر ہوں گے۔ دونوں ستارے اس ٹیلی فلم میں اپنی اداکاری سے مداحوں کا دل جیتنے کی کوشش کر رہے ہیں۔ تیرے نام کا ٹیٹو  معروف اداکار ارسلان نصیر اور سحر ہاشمی اے آر وائی ڈیجیٹل ٹیلی فلم ’تیرے نام کا ٹیٹو‘ میں نئی جوڑی کے طور پر جلوہ گر ہوں گے۔ اس ٹیلی فلم میں بہروز سبزواری، فاضل قاضی اور صبا حمید جیسے ستارے بھی ہیں اورعید الاضحی کے خصوصی موقع پر توقع کی جا رہی ہے کہ یہ ایک بھرپور کامیڈی ٹیلی فلم ہو گی جو مداحوں کو اپنی طرف مائل کرے گی۔ اس کے علاوہ عید الاضحیٰ کے موقع پر نبیل قریشی کی فلم ”نا بالغ افراد“ بھی ریلیز ہونے جارہی ہے۔ ”نا بالغ افراد“ ”نا معلوم افراد“ کے طرز پر ہی بنائی گئی ہے جس میں مائی ری فیم ثمر جعفری اور عاشر وجاہت مرکزی کردار ادا کر رہے ہیں۔ فلم میں آدی عدیل امجد بھی اہم کردار ادا کر رہے ہیں۔ ","entertainment"
"958","آئی لائنر،فیس پاوڈر،فاونڈیشن، مشکارا،لپ اسٹک کی قیمتیں 7 فیصد بڑھنے کا خدشہ","https://urdu.samaa.tv/2087316474","آئی لائنر، بلش،فیس پاوڈر، فاونڈیشن، مشکارا، لپ اسٹک، نیل پالش سب کی قیمتیں بڑھنے کا خدشہ ہے۔ خواتین کا بننا سنورنا بھی حکومت کو نہ بھایا،میک اپ اور میک اپ کا سامان بنانے والی اشیا پر بھاری ٹیکس لگا دیا گیا، ٹیکس اضافے  کے بعد آئی لائنر، بلش،فیس پاوڈر، فاونڈیشن،مسکارا،لپ اسٹک، نیل پالش سب ہی مہنگا ہونے کا خدشہ  ہے۔ بجٹ مالی سال دوہزارچوبیس پچیس میں کاسمیٹکس سامان پر ٹیکس ریٹ میں اضافے پرخواتین نےنا پسندیدگی کا اظہار کردیا۔ دکانداروں کا کہنا ہے کہ ٹیکس میں اضافے سے اشیاء مہنگی ہوگی تو سیل میں بھی کمی متوقع ہے فیشل اور خوبصورتی میں اضافہ کرنےوالی مختلف کریمز بھی 5 سے 7 فیصد مہنگی ہو جائیں گی،جس پر خواتین نے حکومت سے مطالبہ کیا کہ  بناؤ سنگھار کی اشیاء پر تھورا ریلیف دینے کا مطالبہ کیا ہے۔   ","entertainment"
"959","کرکٹ میں دلچسپی نسیم شاہ کو کھیلتا دیکھ کر پیدا ہوئی : کبریٰ خان","https://urdu.samaa.tv/2087316453","پاکستان کی معروف اداکارہ کبریٰ خان نے انکشاف کیاہے کہ ان کی کرکٹ میں دلچسپی صرف ایک کھلاڑی کی وجہ سے پیدا ہوئی اور وہ نسیم شاہ ہیں ۔ تفصیلات کے مطابق کبریٰ خان نے مقامی ٹی وی کو انٹرویو دیتے ہوئے اعتراف کیا کہ ’ نسیم شاہ ہماری کرکٹ ٹیم کا سب سے بہترین کھلاڑی ہے ، ٹی ٹوینٹی ورلڈکپ میں جس طرح انہوں نے بھارت کے خلاف باولنگ کروائی وہ قابل تعریف ہے ‘ ۔ کبریٰ کا کہنا تھا کہ مجھے افسوس ہوتا ہے ہمارے اچھے کھلاڑیوں کو ان کی وجہ سے مشکل اٹھانا پڑتی ہے جو اچھا نہیں کھیلتے۔ نسیم شاہ کی خوبصورتی کی دیوانی تو بھارتی اداکارہ سونم باجوہ بھی ہیں جنہوں نے پاکستان کے ناجوان کھلاڑی سے ملاقات کے بعد اپنے انسٹاگرام پر ریل بھی لگائی۔","entertainment"
"960","والدین سے شادی سے متعلق سوال پر سونا کشی سنہا غصے میں آگئیں","https://urdu.samaa.tv/2087316369","بالی ووڈ کی معروف اداکارہ سوناکشی سنہا کی ظہیر اقبال سے شادی کی خبریں میڈیا پر زیرگردش ہیں۔ بھارتی میڈیا رپورٹس کےمطابق بالی ووڈ اداکارہ اپنےدوست ظہیراقبال سےشادی کرنے والی ہیں،انکی شادی سےمتعلق انکے والدین سے سوال کیاگیاجس انہوں نے لاعلمی کا اظہار کیا۔ جس پر اداکارہ نے ردعمل میں شدیدغصےکا اظہارکرتےہوئےکہا ہےکہ لوگوں کو میری شادی کےبارے میں فکرمند ہونےکی ضرورت نہیں،میری شادی کےبارے میں میرے والدین سے باربار پوچھا جا رہا ہےجو کہ بہت مضحکہ خیز بات ہے۔ اداکارہ نےمزید کہا کہ میں شادی اپنی مرضی اور پسند سے کررہی ہوں اس بارے میں کسی کوفکرمند نہیں ہونا چاہئیے،لوگ ہروقت یہ جاننا چاہتے ہیں کہ میں کیا کر رہی ہوں یا اب کیا کرنے والی ہوں۔ اپنےبارے میں لوگوں کے اس تجسس کا میں کچھ نہیں کرسکتی،لوگوں کو میری شادی سےکوئی سروکار نہیں ہونا چاہئیے۔ ","entertainment"
"961","بھارتی فلموں کے معروف اداکار بیوی سمیت قتل کے الزام میں گرفتار","https://urdu.samaa.tv/2087316325","بھارتی ساوتھ فلموں کے معروف اداکار کو بیوی سمیت قتل کے الزام میں گرفتار کرلیا گیا۔ بھارتی میڈیا کے مطابق کاناڈا فلموں کے اداکار درشن تھگو دیپا کو ایک شخص کے قتل کے الزام میں گرفتار کرلیا گیا۔ اداکار کی بیوی پوترا گاؤڈا سمیت دیگر 10 افراد کو بھی حراست میں لیا گیا ہے۔ پولیس حکام کا کہنا ہے کہ 47 سالہ اداکار کو میسور میں ان کے فارم ہاؤس سے گرفتار کیا گیا۔ ان پر بنگلورو کی فارمیسی میں کام کرنے والے 33 رینوکا سوامی کو قتل کروانے کا الزام ہے۔ رینوکار سوامی نے اداکار درشن کی بیوی کو مبینہ طور پر توہین آمیز میسجز کیے تھے جس کے کچھ عرصے بعد ان کی لاش ایک پل پر پائی گئی تھی۔ پولیس کے مطابق کیس کی تحقیقات کے دوران 3 افراد کو گرفتار کیا تو انہوں نے انکشاف کیا کہ رینوکا کا قتل اداکار درشن کے کہنے پر کیا۔ رینوکا سوامی کے والدین نے ان کی گمشدگی کی درخواست دائر کی تھی۔ اداکار سے تفتیش جاری ہے۔","entertainment"
"962","پشتو اداکارہ خوشبو کو نامعلوم ملزمان نے فائرنگ کرکے قتل کردیا","https://urdu.samaa.tv/2087316272","خیبرپختونخوا سے تعلق رکھنے والی پشتو اداکارہ خوشبو کو نامعلوم ملزمان نے فائرنگ کرکے قتل کردیا۔ پیر کو نوشہرہ کے علاقے تھانہ اکبرپورہ کی حدود میں افسوسناک واقعہ پیش آیا جہاں نا معلوم ملزمان نے فائرنگ کر کے اداکار خوشبو کو قتل کردیا۔ تھانہ اکبر پورہ میں مقتولہ کے بھائی کی مدعیت میں مقدمہ درج کر لیا گیا ہے۔ ایف آئی آر میں دو ملزمان نامزد کیے گئے ہیں جبکہ ایف آئی آر متن کے مطابق اداکارہ کو شوبز میں کام سے منع کرنے کے تنازعہ پر قتل کیا گیا ہے۔","entertainment"
"963","ثانیہ مرزا کی فریضہ حج کیلئے روانگی سے قبل اہم پیغام جاری","https://urdu.samaa.tv/2087316212","بھارتی ٹینس اسٹار ثانیہ مرزا نے رواں سال حج کی ادائیگی کیلئے روانہ ہونے سے قبل اہم پیغام سوشل میڈیا پر جاری کردیا۔ ثانیہ مرزا نے انسٹاگرام پر ایک پوسٹ میں عازمینِ حج کی فہرست میں شامل ہونے پر اپنے جذبات کا اظہار کیا۔ اپنے پیغام میں ثانیہ مرزا نے لکھا کہ "" پیارے دوستو اور عزیزو، مجھے حج کے مقدس سفر کا آغاز کرنے کا ناقابل یقین موقع نصیب ہوا ہے۔ جب میں اس تبدیلی کے تجربے کے لیے تیاری کر رہا ہوں، میں عاجزی کے ساتھ کسی بھی غلطی اور کوتاہیوں کے لیے آپ سے معافی مانگتا ہوں۔"" انہوں نے کہا کہ نجات اور روحانی تجدید کی تلاش کے اس موقع کے لیے میرا دل شکرگزاری سے بھر گیا ہے۔ میری دعا ہے کہ اللہ میری دعائیں قبول فرمائے اور مجھے اس بابرکت راستے پر چلنے کی توفیق عطا فرمائے۔ میں بہت خوش قسمت ہوں اور بے حد مشکور ہوں۔ براہ کرم مجھے اپنے دعاؤں میں رکھیں جب میں زندگی بھر کے اس سفر کا آغاز کر رہا ہوں۔ میں عاجز دل اور مضبوط ایمان کے ساتھ ایک بہتر انسان کے طور پر واپس آنے کی امید کرتا ہوں۔ واضح رہے کہ ثانیہ مرزا کے علاوہ انکی بہن انعم مرزا اور بہنوئی محمد اسد الدین نے بھی اپنے انسٹاگرام اکاؤنٹ پر حج کی سعادت حاصل ہونے کی خبر شیئر کی ہے۔","entertainment"
"964","اداکارہ دیدار کی گاڑی پکڑ ی گئی ، حیران کن انکشاف","https://urdu.samaa.tv/2087316179","محکمہ ایکسائز نے پاکستان کی معروف سٹیج اداکار ہ دیدار کی گاڑی رجسٹرڈ نہ ہونے پر پکڑ لی ۔ ڈائریکٹر ایکسائزلاہورمحمد آصف کے مطابق گاڑی رجسٹرڈ نہیں تھی، تین سال گزرنے کے باوجود نمبر نہیں لگایا گیا تھا۔ان کا کہناتھا کہ ایکسائز حکام اصل فائل لے کے چالان کر کے جانے دیا، وارننگ دی ہے کہ پیر تک نمبر لگوا لیں ورنہ گاڑی بند ہوجائے گی۔","entertainment"
"965","کنگنا رناوت کو تھپڑ مارنے والی سیکیورٹی اہلکار خاتون کو بالی ووڈ سےبڑی آ فر آ گئی","https://urdu.samaa.tv/2087316177","بھارتی گلوکار اور موسیقار وشال ددلانی نے کنگنا رناوت کو تھپڑ مارنے والی خاتون سیکورٹی افسر کو نوکری کی پیشکش کر دی ہے ۔ تفصیلات کے مطابق بالی وڈ اداکارہ اور سیاستدان کنگنا رناوت کو چندی گڑھ ایئر پورٹ پر خاتون افسرکی جانب سے ’کسانوں کی بے عزتی‘ پر تھپڑ مارا  گیا تھا ۔وشال ددلانی نے واقعہ پر ردعمل دیتے ہوئے کہا کہ وہ تشدد کو سپورٹ نہیں کرتے لیکن وہ خاتون افسر کے غصے کو سمجھ سکتے ہیں۔ انہوں نے کہا کہ اگر خاتون افسر کو نوکری سے محروم کیا گیا تھا وہ اس بات کو یقینی بنائیں گے کہ خاتون افسر کیلئے ایک جاب تیار ہو۔واضح رہے کہ کنگنا رناوت کو تھپڑ مارنے پر سینٹرل انڈسٹریل سیکیورٹی فورس (سی آئی ایس ایف) نے خاتون اہلکار کلوندر کور کو معطل کردیا ہے۔","entertainment"
"966","بالی ووڈ اداکارہ کنگنا رناوت کو ایئر پورٹ پر سیکیورٹی اہلکار نے تھپڑ مار دیا","https://urdu.samaa.tv/2087316082","بالی وڈ اداکارہ اور حال ہی میں لوک سبھا کا انتخابات جیتنے والی کنگنا رناوت کو ائیرپورٹ پر سکیورٹی اہلکار نے تھپڑ مار دیا۔ بھارتی میڈیا رپورٹس کے مطابق نومنتخب رکن پارلیمنٹ اور اداکارہ کنگنا رناوت کو چندی گڑھ ائیرپورٹ پر سینٹرل انڈسٹریل سکیورٹی فورس کی  خاتون کانسٹیبل نے مبینہ طور پر کسانوں کی بے عزتی کرنے پر تھپڑ مارا ۔ بھارتی میڈیا  کا کہنا ہے  کہ کنگنا رناوت نئی دلی کے لیے فلائٹ میں سوار ہونے والی تھیں جب یہ واقعہ پیش آیا۔ واضح رہے کہ کنگنا رناوت ریاست ہما چل پردیش میں اپنے آبائی علاقے مندی سے الیکشن میں کھڑی ہوئی تھیں اور انہوں نے کانگریس رکن وکرمادتیہ سنگھ کو شکست دے کر کامیابی حاصل کی۔ ","entertainment"
"967","ثانیہ مرزا نے طلاق کے بعد دوسری محبت کی تلاش شروع کر دی","https://urdu.samaa.tv/2087315987","معروف بھارتی ٹینس سٹار اور پاکستانی کرکٹر شعیب ملک کی سابقہ اہلیہ ثانیہ مرزا نے کہا ہے کہ انہیں دوسری محبت کی تلاش ہے۔ بھارتی ٹینس اسٹار اور کرکٹر شعیب ملک کی سابق اہلیہ ثانیہ مرزا کا کہنا ہے کہ مجھے ابھی دوسری محبت ڈھونڈنی ہے۔بھارت کے مشہور کامیڈی  پروگرام ٗ”کپل شرما شو” میں شو کے میزبان نے ثانیہ مرزا کو یاد دلایا کہ شاہ رخ خان نے آپ سے ایک مرتبہ کہا تھا کہ آپ پر فلم بنی تو آپ کی محبت کا کردار وہ ادا کریں گے۔ ثانیہ مرزا نے اس پر جواب دیا کہ ابھی مجھے محبت ڈھونڈنا ہے اور مجھے محبت کی تلاش ہے۔ واضح رہے کہ ثانیہ مرزا اور شعیب ملک نے 2010 میں پسند کی شادی کی تھی اور ان کا ایک بیٹا اذہان مرزا بھی ہے۔ شعیب ملک نے رواں برس جنوری میں اداکارہ ثنا جاوید سے شادی کرلی تھی جس کے بعد  ثانیہ مرزا اور شعیب ملک کے درمیان علیحدگی کی خبروں کی باقاعدہ تصدیق ہوگئی تھی۔","entertainment"
"968","سلمان خان کے فارم ہاوس کے باہر سے 24 سالہ لڑکی گرفتار","https://urdu.samaa.tv/2087315941","بھارتی سپر سٹار سلمان خان کی ڈائے ہارٹ فین اپنی محبت کا اظہار کرنے اور شادی کی پیشکش لے کر ان کے فارم ہاؤس پہنچ گئی جسے پولیس نے حراست میں لے لیا ہے ۔ بھارتی میڈیا رپورٹس کے مطابق دہلی سے تعلق رکھنے والی 24 سالہ لڑکی پنویل میں واقع سلمان خان کے فارم ہاؤس پہنچ گئی جس کا کہنا تھا کہ وہ سلمان کو بے انتہا چاہتی ہے اور ان سے شادی کی خواہشمند ہے۔اگرچہ سلمان خان کی چاہنے والی یہ کم عمر لڑکی اداکار سے ملنے ان کے فارم ہاؤس پہنچی تھی لیکن دبنگ خان اپنے فارم ہاؤس پر موجود نہیں تھے۔ خیال رہے کہ سلمان خان ان دنوں بھارتی بزنس ٹائیکون مکیش امبانی کے بیٹے اننت امبانی کی پری وینڈنگ فیسٹیویٹیز کے لیے بھارت سے باہر ہیں اور اسی سبب فارم ہاؤس پر لڑکی کو نہ مل سکے۔ مذکورہ لڑکی سلمان خان کو ایک نظر دیکھنے کیلئے فارم ہاؤس کے ارد گرد گھومتی رہی جسکی مشکوک حرکتوں کو دیکھ کر مقامی لوگوں نے پولیس کو اطلاع کردی۔سلمان خان سے شادی کی خواہشمند لڑکی کو پولیس نے فارم ہاؤس پہنچ کر حراست میں لے لیا۔ پولیس کے مطابق انہوں نے مذکورہ لڑکی کو کونسلنگ کے لیے ایک این جی او کے حوالے کردیا ہے، جس نے اسے نفسیاتی علاج کے لیے مقامی ہسپتال ریفر کیا ہے۔ واضح رہے کہ مشکوک لڑکی کے پنویل فارم ہاؤس پہنچنے سے قبل ممبئی پولیس نے 4 افراد کو حراست میں لیا تھا جو سلمان خان پر حملہ کرنے کی منصوبہ بندی کر رہے تھے۔","entertainment"
"969","سلمان خان کے قتل کا منصوبہ ناکام، 4 شوٹرز گرفتار: بھارتی میڈیا","https://urdu.samaa.tv/2087315862","بالی ووڈ کے معروف اداکار سلمان خان کے قتل کا ایک اور منصوبہ ناکام ہوگیا۔ بھارتی میڈیا رپورٹس کے مطابق جیل میں قید گینگسٹر لارنس بشنوئی کے گینگ نے بالی ووڈ اداکار سلمان خان کو پنویل، مہاراشٹر میں ان کے فارم ہاؤس کے قریب ان کی گاڑی پر فائرنگ کر کے قتل کرنے کا منصوبہ بنایا تھا، تاہم پولیس نے کارروائی کرتے ہوئے گینگ کے 4 شوٹرز کو گرفتار کرلیا ہے۔ رپورٹس میں بتایا گیا کہ پولیس کی جانب سے گرفتار کئے گئے ملزمان نے سلمان خان کے فارم ہاؤس کے ساتھ ساتھ ان کے باندرہ والے گھر کی بھی ریکی کی ہوئی تھی۔ یاد رہے کہ دو ماہ قبل سلمان خان کے گھر پر فائرنگ کا واقعہ سامنے آیا تھا جس پر کارروائی کرتے ہوئے پولیس نے واقعہ میں ملوث دو ملزمان کو گرفتار کرلیا تھا۔ ملزمان کے مطابق انہوں نے گینگسٹر لارنس بشنوئی کے کہنے پر سلمان خان کے گھر پر فائرنگ کی تھی۔","entertainment"
"970","پاکستانی معروف اداکار فیروز خان نے دوسری شادی کر لی","https://urdu.samaa.tv/2087315859","پاکستان کے معروف اداکار فیروز خان نے اچانک  دوسری شادی کر کے اپنے مداحوں کو خوشگوار حیرانگی میں مبتلا کر دیاہے ۔ تفصیلات کے مطابق فیروز خان کی اہلیہ دعا علی کے ساتھ تصاویر سوشل میڈیا پر وائرل ہونا شروع ہوئیں تو اداکار نے یہ خوشخبری خود مداحوں تک پہنچانے کا فیصلہ کیا اور انسٹاگرام پر عروسی جوڑے میں موجود اہلیہ کے ہمراہ اپنی خوبصورت تصاویر جاری کی اور انہیں اپنی زندگی میں خوش آمد ید کہا ۔  A post shared by Feroze Khan 🇵🇰 (@ferozekhan)  فیروز خان نے اپنے پیغام میں ہیش ٹیگ استعمال کرتے ہوئے بھی پیغام دیا کہ ’ اب ہمیں کوئی نہیں روک سکتا‘ ۔ سوشل میڈیا پر اداکار کے فینز ایک مرتبہ پھر نئی زندگی کی شروعات پر نیک خواہشات کا اظہار کر رہے ہیں ۔ واضح رہے کہ فیروز خان کی پہلی شادی 2018 میں علیزا سلطان سے ہوئی تھی، اداکار کے ہاں پہلے بچے کی پیدائش 2019 جب کہ بیٹی کی پیدائش 2022 میں ہوئی تھی۔ بعدازاں 2022 میں ہی فیروز اور علیزا کے درمیان طلاق ہوگئی تھی، علیزا نے الزام عائد کیا تھاکہ فیروز خان انہیں تشدد کا نشانہ بناتے ہیں۔","entertainment"
"971","بھارتی کرکٹر شبمن گل سے شادی کی خبروں پر بھارتی اداکارہ نے خاموشی توڑ دی","https://urdu.samaa.tv/2087315849","کرکٹر شبمن گل سے شادی کی افواہوں نے بھارتی اداکارہ کو مشکل میں ڈال دیا، کہتی ہیں کہ ان افواہوں میں کوئی سچائی نہیں میں تو ان کو جانتی بھی نہیں ہوں۔ میڈیا رپورٹس کے مطابق بھارتی ٹیلی ویژن انڈسٹری کی معروف اداکارہ ردھیما پنڈت نے سوشل میڈیا پر بیان میں کہا کہ صبح سے مجھے مبارک باد کے پیغامات آ رہے ہیں اور میں کرکٹر شبمن گل سے شادی کی افواہوں کی تردید کر کر کے تھک چکی ہوں۔ اداکارہ نے مزید کہا کہ مجھ سے میڈیا اور صحافیوں نے جتنا زیادہ رابطہ اس دوران کیا پہلے کبھی ایسا نہیں ہوا۔ میں بتانا چاہتی ہوں کہ شبمن گل سے میری شادی کسی کی خواہش ہوسکتی ہے لیکن حقیقت میں ایسا نہیں ہے۔ میں ذاتی طور پر شبمن گل کو جانتی تک نہیں۔ ردھیما پنڈت نے مزاحیہ انداز میں کہا کہ میں سنگل ہوں تاہم ہوسکتا ہے شبمن گل سے شادی کی جعلی خبروں کے بعد اب کوئی مجھ سے شادی کے لیے رابطہ نہ کرے۔ ","entertainment"
"972","اداکاری کا شوق پرانا، اپنی چھپی صلاحیتوں کو ظاہر کر رہی ہوں، ملالہ یوسفزئی","https://urdu.samaa.tv/2087315829","پاکستانی نوبل امن انعام یافتہ ملالہ یوسفزئی نے اداکاری کی دنیا میں قدم رکھ دیا ملالہ اب برطانوی میوزیکل کامیڈی ویب سیریز میں جلوہ گر ہوں گی۔ ملالہ یوسفزئی کو بہت جَلد فلمی اسکرین پر ’کاؤ گرل‘ کے روپ میں دیکھا جائے گا۔ ملالہ یوسفزئی ’ایکسٹرا کریکیولر‘ نامی فلم پروڈکشن ہاؤس کے ذریعے اداکاری کے شعبے میں قدم رکھ رہی ہیں، وہ ویب سیریز ’وی آر لیڈی پارٹس‘ کے سیزن 2 میں نظر آئیں گی۔ ملالہ یوسفزئی نے حال ہی میں اپنی ویب سیریز اور اداکاری کے آغاز سے متعلق غیر ملکی میڈیا ’برٹش ووگ‘ کو خصوصی انٹرویو دیا ہے۔ ویب سیریز میں اداکاری کرنے پر ملالہ یوسفزئی نے کہا ہے کہ میں آخر کار اپنے اندر چھپی صلاحتیوں کو دکھا رہی ہوں۔ ملالہ نے خوشی کا اظہار کرتے ہوئے کہا ہے کہ ’مجھے کبھی بھی فلمی پروجیکٹس میں آنے کی توقع نہیں تھی، میں آخرکار اپنی چھپی ہوئی صلاحیتوں کو ظاہر کر رہی ہوں۔ ملالہ یوسفزئی نے انٹرویو کے دوران انکشاف کیا ہے کہ اُنہیں ماضی سے اداکاری کا شوق تھا۔ واضح رہے کہ میوزیکل کامیڈی ویب سیریز ’وی آر دی لیڈی پارٹس‘ کا پہلا سیزن مئی 2021ء میں ریلیز کیا گیا تھا۔ اس ویب سیریز کی کہانی مسلم نوجوان لڑکیوں کی جدوجہد کے گرد گھومتی ہے جو متعدد مسائل کے باوجود میوزک کی دنیا میں اپنا نام کمانے میں کامیاب ہوجاتی ہیں۔","entertainment"
"973","پاکستانی اداکار فیروز خان کی دوسری شادی کی تقریبات شروع","https://urdu.samaa.tv/2087315809","پاکستانی اداکار و ماڈل فیروز خان کی دوسری شادی کی تقریبات کا آغاز ہوگیا۔ حال ہی میں اداکار فیروز خان کی اپنی نئی دلہن دعا کے ساتھ ایک مختصر ویڈیو فوٹو اینڈ ویڈیو شیئرنگ پلیٹ فارم انسٹاگرام پر وائرل ہوئی ہے جس نے مداحوں کی توجہ حاصل کرلی ہے۔ یاسین لاکھانی نامی صارف کی جانب سے شیئر کی گئی ویڈیو میں فیروز سیاہ لباس پہنے نظر آرہے ہیں جب کہ ان کی دلہن دعا مہندی کی تقریب کے لیے سنہری لباس میں زیب تن کئے ہوئے ہیں۔ ویڈیو میں ایک انتہائی خوبصورت لمحہ بھی دیکھنے کو ملتا ہے جہاں فیروز خوشی کے موقع پر دعا کے ہاتھوں پر مہندی لگا رہے ہیں۔  A post shared by Yaseen Lakhani (@yaseenlakhanii)  یاد رہے کہ ڈارمہ سیریل ’ خانی ‘ سے شہرت حاصل کرنے والی اداکار فیروز خان کی پہلی اہلیہ علیزے سلطان کے ساتھ علیحدگی ہوگئی تھی۔ سابق جوڑے کی اپنے دو بچوں کی تحویل کے حوالے سے ہونے والی عدالتی لڑائی بھی بڑے پیمانے پر زیر بحث رہی تاہم، عدالت میں معاملہ حل ہوگیا تھا۔ جوڑے کے درمیان ہونے والے عدالتی معاہدے کے مطابق ان کا بیٹا سلطان فیروز کے ساتھ رہے گا جبکہ ان کی بیٹی علیزے کے ساتھ رہے گی۔","entertainment"
"974","بالی ووڈ کی سب سے امیر اداکارہ کون سی ہے ؟ حیران کن انکشاف","https://urdu.samaa.tv/2087315793","بالی ووڈ اداکار ہ ایشوریہ رائے نے اپنے کیریئر کا آغاز 1990 میں کیا اور انہوں نے بے شمار ایسی فلمیں کیں جن سے بھاری معاوضہ حاصل کیا اور یہی وجہ ہے کہ وہ 2005 سے اب تک وہ انڈسٹری کی سب سے زیادہ امیر اداکارہ ہیں، ان کی اثاثوں کی کل مالیت 776 کروڑ روپے ہے۔ تفصیلات کے مطابق   گزشتہ دہائی کے دوران پریانکا چوپڑا، کترینہ کیف اور دپیکا پڈوکون کے علاوہ ساؤتھ انڈین فلموں کی مشہور اداکاراؤں نے بھی کئی کامیاب فلموں میں کام کیا اور خوب دولت کمائی۔ اس فہرست میں دوسرے نمبر پریانکا چوپڑا ہیں جن کے اثاثوں کی کل مالیت 600 کروڑ روپے ہے۔ اس کے بعد دپیکا 550 کروڑ روپے، عالیہ بھٹ 500 کروڑ روپے، کرینہ کپور 485 کروڑ روپے اور کاجول 250 کروڑ روپے کے اثاثوں کی مالک ہیں۔ دلچسپ طور پر، ایشوریہ کی آخری ہٹ فلم ’اینتھیران‘ تھی۔ یہ تامل فلم 2010 میں ریلیز ہوئی تھی۔ اس کے بعد انہوں نے گزارش، سربجیت اور جذبہ جیسی فلموں میں مرکزی کردار ادا کیا لیکن اس کے باوجود یہ فلمیں باکس آفس پر ناکام ہوگئیں۔ تاہم ایشوریہ نے ہمت نہ ہاری اور بڑی فلموں میں چھوٹے کرداروں کے ساتھ سکرین پر اپنا وجود برقرار رکھا۔ ان کی ایک ایسی ہی ایک فلم ’پونیین سیلوان‘ نے باکس آفس پر 800 کروڑ کا بزنس کیا۔ اس فلم میں ایشوریہ کی پرفارمنس کو بھی خوب سراہا گیا۔ ایشوریہ کی دولت میں ایک بڑا کردار انٹرنیشنل برینڈز کے ساتھ طویل مدتی معاہدے ہیں جن کے تحت وہ ان برینڈز کی پروموشن کرتی رہیں۔ وہ کئی سال تک معروف برینڈز کا چہرہ بنی رہیں اور اس مد میں انہوں نے خاصہ دولت کمائی۔ ہالی ووڈ فلموں اور کینز فلم فیسٹیول میں شرکت سے ان کی اہمیت میں اور دولت میں اور بھی اضافہ ہوا، جس کی بدولت ان کا امیر ترین اداکارہ ہونے کا اسٹیٹس آج بھی قائم ہے۔","entertainment"
"975","ملائیکہ اروڑا اورارجن کپور نے ایک دوسرے سے راہیں جدا کرلیں","https://urdu.samaa.tv/2087315779","بالی ووڈ کی معروف اداکارہ ملائیکہ اروڑا اور ارجن کپور کے ایک دوسرے کسیاتھ تعلقات ختم کرنے کی خبریں سامنے آئی ہیں۔ بھارت کی معروف ویب سائٹ ""پنک والا'کی جانب سےدعوی کیا جارہا ہے کہ اداکارہ ملائیکہ اروڑا اور ارجن کپور نے ایک دوسرے سے راہیں جدا کرنے کا فیصلہ کرلیا ہے، ویب سائٹ کےمطابق جوڑی نےایک دوسرے پربغیر الزام لگائے خاموشی سے علحیدگی اختیار کرنےکا فیصلہ کیا ہے۔ A post shared by Pinkvilla (@pinkvilla)  بھارتی میڈیارپورٹس کےمطابق دونوں ایک دوسرےکیساتھ کافی عرصےسےرومانوی تعلق میں رہ رہےتھے،دونوں کا ایک دوسرے کیساتھ بہت خاص رشتہ تھا۔ یاد رہے کہ اکتوبر 2018ء میں اس جوڑے کی شادی سے متعلق متعدد افواہوں نے جنم لیا تھا، بھارتی میڈیا نے دعوی کیا تھا کہ دونوں بہت جلد شادی کرنے والے ہیں۔ تاہم جوڑے کی جانب سے تاحال بریک اپ کی تصدیق نہیں کی گئی ہے۔ ","entertainment"
"976","شاہ رخ خان اپنی منیجرپوجا کو ماہانہ کتنی تنخواہ دیتے ہیں ؟ جانئے","https://urdu.samaa.tv/2087315690","بالی ووڈ کنگ شاہ رخ خان کی منیجر پوجا ددلانی کا ان کی زندگی خصوصاً 2012 کے بعد سے بڑا اہم کردار رہا ہے۔ پوجا نہ صرف ان کی پیشہ ورانہ مصروفیات کو ترتیب دیتی ہیں بلکہ وہ ان کی ’ریڈ چلیز انٹرٹینمنٹ‘ اور آئی پی ایل ٹیم کولکتہ نائٹ رائیڈرز کے کاروباری معاملات کی بھی نگرانی کرتی ہیں۔ بھارتی میڈیا رپورٹس کے مطابق، شاہ رخ خان اپنی مینیجر پوجا ددلانی کو 60 لاکھ روپے ماہانہ تنخواہ دیتے ہیں اور ان کی  سالانہ آمدن 7 سے 9 کروڑ روپے ہے۔ 2021ء میں شائع ہونے والی ایک رپورٹ میں ان کے اثاثہ جات کی کل مالیت کا اندازہ 40 سے 50 کروڑ روپے لگایا گیا تھا جس سے پتہ چلتا ہے کہ وہ مالی طور پر مستحکم اور فلم انڈسٹری کی ایک کامیاب خاتون ہیں۔ پوجا کا لائف اسٹائل ان کی کامیابی کو ظاہر کرتا ہے۔ وہ کئی لگژری کاروں کی مالک ہیں اور گزشتہ برس وہ ممبئی کے علاقے باندرہ میں واقع ’فورچیون ہائیٹس‘ میں اپنی نئی رہائشگاہ میں منتقل ہوئی تھیں جس کی قیمت ایک اندازے کے مطابق 6 سے 8 کروڑ روپے کے درمیان تھی۔ انہوں نے اپنے نئے گھر کی تصاویر انسٹاگرام پر بھی شیئر کی تھیں۔ پوجا ددلانی کے شوہر کا نام ہتیش گرنانی ہے جو 2008ء سے ’لسٹا جیولز‘ کے ڈائریکٹر ہیں۔ پوجا اپنی پیشہ ورانہ اور ذاتی زندگی کے درمیان توازن برقرار رکھتی ہیں اور اپنی بیٹی رینا ددلانی کے ساتھ بھی خوب وقت گزارتی ہیں۔ ","entertainment"
"977","نعمان اعجاز کا اپنے بیٹے کے انڈسٹری میں آنے سے متعلق اہم انکشاف","https://urdu.samaa.tv/2087315651","پاکستان شوبز انڈسٹری کے اداکار نعمان اعجاز کا کہنا ہے کہ وہ کبھی نہیں چاہتے تھے کہ ان کا بیٹا اداکار بنے۔ نعمان اعجاز نے حال ہی میں ایک نجی شو میں شرکت کی ہے جہاں انہوں نے اپنے کام اور اپنی آراء کا اظہار کیا۔ گفتگو کے دوران نعمان اعجاز نے یہ بھی بتایا کہ ان دنوں کس طرح محنت کو نظر انداز کیا جاتا ہے اور شارٹ کٹس تلاش کیے جاتے ہیں جو نوجوان نسل کے لیے اچھا طریقہ نہیں ہے۔ اداکار نے اپنے ہی بیٹے کے انڈسٹری میں آنے کے حوالے سے بھی اہم انکشاف کیا۔ انہوں نے کہا کہ وہ کبھی نہیں چاہتے تھے کہ ان کا بیٹا اداکار بنے، تاہم یہ ان کی قسمت میں لکھا تھا ورنہ وہ اپنے بیٹوں کو کبھی بھی کسی سیٹ پر نہیں لے کر گئے جس پر وہ کام کر رہے ہوتے تھے اور نہ ہی کسی فنکار کو اپنے گھر بلایا۔ انہوں نے مزید کہا کہ وہ اپنے گھر میں ایک عام آدمی ہیں جہاں وہ تمام کام کرتے ہیں اور وہ نہیں چاہتے تھے کہ ان کا بیٹا اس فیلڈ میں آئے۔ نعمان اعجاز کے بیٹے زاویار نعمان نے حال ہی میں انڈسٹری میں قدم رکھا ہے اور وہ آہستہ آہستہ اپنی پہچان بنا رہے ہیں۔","entertainment"
"978","معروف اداکار طلعت حسین طویل علالت کے بعد کراچی میں انتقال کرگئے","https://urdu.samaa.tv/2087315514","معروف اداکار طلعت حسین کراچی میں انتقال کرگئے۔ انتقال کی تصدیق ان کی صاحبزادی تزین حسین نے کی۔ تفصیلات کے مطابق معروف اداکار طلعت حسین طویل علالت کے بعد 83 سال کی عمر میں کراچی میں انتقال کر گئے۔ طلعت حسین کافی عرصے سے نجی اسپتال میں زیر علاج تھے۔ طلعت حسین 1945 میں بھارت کے شہر دہلی میں پیدا ہوئے، طلعت حسین نے 1967 سے اپنے فنی کیرئیر کا پاکستان ٹیلی وژن پر 1967ء سے کیا۔ صدر آرٹس کونسل کراچی احمد شاہ کا کہنا ہے کہ طلعت حسین کا آرٹس کونسل آف پاکستان کراچی سے گہرا تعلق تھا، طلعت حسین آرٹس کونسل آف پاکستان کراچی کی گورننگ باڈی کا حصہ رہے، طلعت حسین جیسا منجھا ہوا اداکار صدیوں میں پیدا ہوتا ہے۔ احمد شاہ کا کہنا تھا کہ فن اداکاری میں طلعت حسین کا کوئی ثانی نہیں تھا، طلعت حسین نے پاکستان ٹیلی ویژن انڈسٹری کو اپنی منفرد انداز اداکاری سے دوام بخشا، طلعت حسین کو ان کی خدمات کے صلے میں ستارہ امتیاز سے بھی نوازا جا چکا ہے، دکھ کی اس گھڑی میں ہم طلعت حسین کے اہل خانہ کے ساتھ ہیں۔ وزیراعظم شہبازشریف نے طلعت حسین کی وفات پر گہرے افسوس اور رنج کا اظہار کرتے ہوئے لواحقین سے اظہار تعزیت اور مرحوم اداکار کی بلندی درجات کے لئے دعا کی۔ وزیراعظم نے کہا کہ طلعت حسین ایک لیجینڈ اداکار تھے جن کی ڈائیلاگ ڈیلیوری کا ایک زمانہ معترف تھا، طلعت حسین نے اپنی جاندار اداکاری کے فن سے دنیا بھر کے ڈرامہ اور فلم شائقین کے دلوں میں اپنی جگہ بنائی۔ پاکستان ٹیلی ویژن ، تھئیٹر  فلم اور ریڈیو کے لئے ان کی خدمات کو ہمیشہ یاد رکھا جائے گا۔","entertainment"
"979","پاکستان فلم انڈسٹری کے نامور فلمساز شیخ اکرم انتقال کر گئے","https://urdu.samaa.tv/2087315408","پاکستان فلم انڈسٹری کے نامور فلمساز شیخ اکرم انتقال کر گئے۔ نامور فلمساز شیخ اکرم کچھ عرصہ سے گردوں اور ذیابطیس کے مرض میں مبتلا تھے۔ شیخ اکرم نے متعدد لالی وڈ فلمیں بنائیں اور ہدایتکار سید نور اور مسعود بٹ کے ساتھ بھی بطور فلمساز کام کیا۔ شیخ اکرم کی مقبول فلموں میں کڑیوں کو ڈالے دانہ ، یارانہ  شامل  ہیں جبکہ غیرت ،منافق ،زندان ،اللہ رکھا ،میڈیم رانی سمیت دیگر فلمیں بھی انہوں نے بنائیں۔","entertainment"
"980","شاہ رخ خان کی طبیعت ناساز، ہسپتال داخل، چیک اپ کے بعد ڈسچارج","https://urdu.samaa.tv/2087315346","بالی وڈ کے سپر سٹار شاہ رخ خان  کی گرمی کے باعث طبیعت ناساز ہوگئی جس کے بعد انہیں ہسپتال داخل کرایا گیا تاہم ضروری چیک کے بعد ڈسچارج کر دیا گیا ۔ بھارتی میڈیا کی رپورٹ کے مطابق شاہ رخ خان کو جسم میں پانی کی کمی کی وجہ سے احمد آباد کے کے ڈی ہسپتال میں داخل کرایا گیا تھا۔ تاہم ابتدائی طبی علاج کے بعد شاہ رخ خان کو ہسپتال سے چھٹی دے دی گئی۔شاہ رخ خان نے منگل کو احمد آباد میں آئی پی ایل میچ دیکھا، میچ ختم ہونے کے بعد وہ رات کو دیر سے  مقامی ہوٹل پہنچے جہاں ان کا شاندار استقبال کیا گیا۔رپورٹ میں بتایا گیا کہ صبح شاہ رخ کی حالت خراب ہونے کے بعد ان کو تقریباً دوپہر 1 بجے ہسپتال لے جایا گیا، جہاں پر ابتدائی علاج کے بعد انہیں چھٹی دے دی گئی۔ ڈاکٹروں کا کہنا ہے کہ شاہ رخ کی صحت اب ٹھیک ہے اور انہیں آرام کرنے کو کہا ہے۔واضح رہے کہ احمد آباد کا شمار بھارت کے گرم ترین  شہروں میں کیا جاتا ہے، گزشتہ روز وہاں کا درجہ حرارت 45 ڈگری کے قریب تھا اور محکمہ موسمیات نے شہر میں ریڈ الرٹ بھی جاری کیا ہوا ہے۔","entertainment"
"981","3 ڈی اینیمیٹیڈ فلم ’ دی کرانیکلز آف عمر وعیار ‘ کینز فیسٹیول میں پیش کی جائیگی","https://urdu.samaa.tv/2087315258","کینز فلم فیسٹیول میں پاکستانی 3 ڈی اینیمیٹیڈ فلم ’ دی کرانیکلز آف عمر وعیار ‘ نمائش کے لئے پیش کی جائے گی۔ پاکستانی فلم انڈسٹری کے لئے یہ بڑا اعزاز ہے، پاکستان کا 3ڈی پراڈکشن ہاؤس Ingenuity Productions کینز فلم فسٹیول میں اپنی 3ڈی اینیمیٹڈ فیچر فلم دی کرانیکلز آف عمر و عیار نمائش کیلئے پیش کررہا ہے۔ کینز فلم مارکیٹ میں پراڈکشن ہاؤس مارچے ڈو فلم (Marche Du Film)کی بی ٹو بی آن ڈیمانڈ سروس سناڈو(Cinando) کے ذریعے اپنی اینی میٹڈ فیچرفلم کوآن لائن پیش کرے گا۔ انجنیوٹی پروڈکشنز کے چیف ایگزیکٹو آفیسر حارث بشارت نے خوشی کا اظہار کرتے ہوئے کہا کہ پیرس میں ہونے والا 77 واں کینز فلم فسٹیول پاکستان کی فلم انڈسٹری کیلئے اہم ثابت ہورہا ہے۔ ایک ایڈونچر تصور کے طورپر بیان کی گئی یہ فلم طلسمِ ہوش رُبا کہانی سے متاثر ہے۔ کہانی افسانوی چالاک ہیرو عمر وعیار کی سنسنی خیز مہم جوئی کو بیان کرتی ہے جب وہ حالات اور جادوئی دائروں سے گزرتاہے، تاہم تصوراتی خیالات کے ساتھ کہانی میں ایک گہرا تھیم بھی ہے جو ہر عمر کے سامعین کے ساتھ چلتا ہے۔ اینیمیٹڈ فلم کے علاوہ انجنیوٹی پراڈکشنزایک اور تھری ڈی اینی میٹڈ سیریز'سائنس وائجرز' پر بھی کام کر رہا ہے۔ اس سیریز میں ایک متجسس لڑکے کو تاریخ کے عظیم سائنسدانوں سے ملنے کیلئے ٹائم ٹریولنگ مہم جوئی کا آغاز کرتے ہوئے دکھایا گیا ہے۔","entertainment"
"982","بھارتی اداکارہ ’ یامی گوتم ‘ کے گھر بیٹے کی پیدائش","https://urdu.samaa.tv/2087315242","’کابل‘، ’صنم رے‘ اور ’بالا‘ جیسی سپر ہٹ فلموں میں اداکاری کے جوہر دکھانے والی معروف بھارتی اداکارہ یامی گوتم کے ہاں بیٹے کی پیدائش ہوئی ہے۔ تفصیلات کے مطابق یامی گوتم اور اُن کے شوہر ہدایتکار ادتیہ دھر نے 20 مئی کی صبح اپنی انسٹاگرام پوسٹ کے ذریعے بیٹے کی پیدائش کی خوشخبری مداحوں کو سُنائی۔اداکارہ نے انسٹاگرام پر ایک پینٹنگ کی تصویر پوسٹ کی جس پر لکھا تھا کہ ہم اپنے بیٹے کی پیداش کا اعلان کرتے ہوئے بہت زیادہ خوش اور پُرجوش ہیں۔ادتیہ دھر اور یامی گوتم نے بتایا کہ انہوں نے اپنے بیٹے کا نام ‘وی ڈیوڈ’ رکھا ہے جبکہ ان کے بیٹے کی پیدائش ہندو مذہب کے خاص دن کے موقع پر ہوئی جو اس جوڑی کے لیے فخر کی بات ہے۔ اداکارہ اور ان کے شوہر نے دوستوں اور مداحوں سے درخواست کی کہ ان کے نومولود بیٹے کو اپنی دعاؤں میں لازمی یاد رکھیں۔جوڑی نے مزید کہا کہ ہم اپنے بیٹے کے روشن مستقبل کے لیے پُرامید ہیں، ہمارا بیٹا بڑا ہوکر اپنے خاندان اور وطن کے لیے فخر کا باعث بنے گا۔ یاد رہے کہ سال 2021 میں یامی گوتم نے بالی ووڈ لکھاری و ہدایتکار ادتیہ دھر سے شادی کی تھی جس کا اعلان انہوں نے اپنی سوشل میڈیا پوسٹ کے ذریعے کیا تھا۔ ","entertainment"
"983","معروف پاکستانی اداکار نے ثانیہ مرزا کو دوسری شادی کا مشورہ دیدیا","https://urdu.samaa.tv/2087315099","بھارتی ٹینس سٹار اور شعیب ملک کی سابقہ اہلیہ ثانیہ مرزا کو پاکستان کے معروف اداکار نبیل ظفر نے زندگی میں آگے بڑھنے اور دوسری شادی کا مشورہ دیدیا ہے ۔ تفصیلات کے مطابق گزشتہ دنوں بھارتی ٹینس اسٹار ثانیہ مرزا نے اپنے آفیشل انسٹاگرام ہینڈل پر اپنی ویڈیو پوسٹ کی تھی جس کے کیپشن میں لکھا تھا کہ ’جب میں نے اس بات پر یقین کیا کہ میں اکیلی ہی کافی ہوں تو میری زندگی اچھی گزرنے لگی‘۔ نبیل ظفر کا سوشل میڈیا پر ایک کلپ وائرل ہو رہاہے جس میں وہ ثانیہ مرزا کے بارے میں گفتگو کرتے ہوئے دکھائی دیئے ، اس دوران میزبان نے ان سے سوال کیا کہ ثانیہ مرزا کا ماننا ہیں کہ اُنہیں زندگی گزارے کے لیے کسی کی ضرورت نہیں بلکہ وہ اکیلی ہی کافی ہیں تو کیا آپ اس بات سے اتفاق کرتے ہیں؟ نبیل ظفر نے میزبان کے سوال کا جواب دیتے ہوئے ثانیہ مرزا کو دوسری شادی کا مشورہ دیا اور کہا کہ زندگی صرف ایک مرد یا عورت پر ختم نہیں ہوتی، ہمارا دینِ اسلام بھی یہی کہتا ہے۔اداکار نے کہا کہ جب وہ شخص آپ کو چھوڑ کر اپنی زندگی میں آگے بڑھ گیا ہے اور اُس نے اپنی نئی زندگی کی شروعات کرلی ہے تو پھر آپ کو بھی دوسری شادی کرلینی چاہیے کیونکہ تنہا زندگی نہیں گزرتی۔اُنہوں نے مزید کہا کہ اللہ تعالیٰ نے ہم انسانوں کو اسی لیے پیدا کیا ہے تاکہ ہم دُنیا میں اپنے خاندان بنائیں، ویسے تو ہر انسان اپنے لیے کافی ہے لیکن دنیاوی زندگی کے لیے خاندان یا ہمسفر کا ہونا لازمی ہے۔  A post shared by ShowbizShowsha (@showbizshowsha)  یاد رہے کہ ثانیہ مرزا نے اپنی ویڈیو میں بھارتی اداکارہ نشرت بھروچا کی فلم ’اکیلی‘ کی تشہیر کی تھی، یہ فلم سال 2023 میں ریلیز ہوئی تھی لیکن رواں سال اسے بھارتی آن لائن اسٹریمنگ سائٹ ’جیو سنیما‘ پر دوبارہ ریلیز کیا گیا۔ واضح رہے کہ شعیب ملک نے سال 2010 میں بھارتی ٹینس اسٹار ثانیہ مرزا سے پہلی شادی کی تھی، دونوں کا ایک بیٹا اذہان مرزا ملک ہے جس کی پیدائش 2018 میں ہوئی تھی۔سال 2023 میں شعیب ملک اور ثانیہ مرزا کے درمیان طلاق ہوگئی تھی جس کے بعد قومی کرکٹر نے پاکستانی اداکارہ ثنا جاوید سے دوسری شادی کی۔ A post shared by Sania Mirza (@mirzasaniar) ","entertainment"
"984","لٹریچر فیسٹیول میں ماہرہ خان پر نامعلوم چیز پھینکنے کا واقعہ، ویڈیو وائرل","https://urdu.samaa.tv/2087315028","عالمی شہرت یافتہ پاکستانی اداکارہ ماہرہ خان پر پاکستان لٹریچر فیسٹیول کے دوران سامعین میں سے کسی نے نامعلوم چیز پھینک دی جس کی ویڈیو سوشل میڈیا پر وائرل ہوگئی ہے۔ بدھ کو اداکارہ ماہرہ خان نے بلوچستان کے دارالحکومت کوئٹہ میں منعقدہ پاکستان لٹریچر فیسٹیول میں بطور مہمان خصوصی شرکت کی جہاں وہ اپنے کیرئیر کے حوالے سے بات کر رہی تھیں کہ ہجوم میں سے کسی نے ان پر کوئی نامعلوم چیز پھینک دی۔ اس موقع پر ماہرہ خان نے اپنی گفتگو روکتے ہوئے کہا کہ ’ یہ ایک نامناسب حرکت ہے ‘۔ ماہرہ خان سے تقریب کے شرکاء نے کوئی پسندیدہ ڈائیلاگ بولنے کی فرمائش کی تھی لیکن، اداکارہ نے کہا کہ میں کوئی ڈائیلاگ نہیں بولوں گی کیونکہ آپ نے مجھ پر کچھ پھینکا ہے اور اس کا مطلب ہے کہ اب ڈائیلاگ بولنے کی کوئی گنجائش نہیں ہے۔ ماہرہ خان نے اس صورتحال کو خوش اسلوبی سے سنبھالا اور بات چیت کا دوبارہ آغاز کیا جبکہ اداکارہ نے کوئٹہ کے لیے ایک فلم میں کام کرنے پر بھی رضامندی ظاہر کی۔ دوسری جانب واقعہ کی ویڈیو سوشل میڈیا پر وائرل ہوگئی ہے جس پر رد عمل دیتے ہوئے ماہرہ خان کے مداحوں کی جانب سے واقعہ کی مذمت کی گئی اور انہوں نے کہا کہ یہ ایک شرمناک حرکت ہے اور ماہرہ کو اس طرح کی عوامی تقریبات سے گریز کرنا چاہیے کیونکہ وہ ایک انٹرنیشنل اسٹار ہیں۔   ماہرہ خان ایک خوبصورت، مشہور اور باصلاحیت پاکستانی ٹیلی ویژن اور فلمی اداکار ہیں جو شوبز انڈسٹری میں آنے کے بعد سے ہی شہرت، کامیابی اور تعریفیں سمیٹ رہی ہیں۔","entertainment"
"985","لارنس بشنوئی نے سلمان خان کو معاف کرنے کیلئے شرط رکھ دی","https://urdu.samaa.tv/2087315024","بالی ووڈ کے دبنگ سٹار سلمان خان کی جان بخشنے کے لیے گینگسٹر لارنس بشنوئی کمیونٹی نے معافی مانگنے کی شرط رکھ دی ۔ بھارتی میڈیا کے حوالےسے بتایاکہ   گزشتہ دنوں سلمان خان کی سابقہ گرل فرینڈ سومی علی نے اپنے ایک انٹرویو کے دوران گینگسٹر لارنس بشنوئی سے معافی مانگی تھی۔سومی علی نے کہا تھا کہ کالے ہرن کے شکار کے واقعے کو کئی سال گزر چکے ہیں، اُس وقت سلمان خان کی عُمر بھی کم تھی، اُن سے انجانے میں غلطی ہوگئی تھی لہٰذا میں بشنوئی گینگ کے سربراہ سے درخواست کرنا چاہتی ہوں کہ اس واقعے کو بھول جائیں، میں سلمان خان کی طرف سے معافی مانگ رہی ہوں۔ سومی علی کے معافی نامے کے بعد بشنوئی کمیونٹی کے صدر دیویندر بودیا نے جوابی بیان جاری کرتے ہوئے کہا کہ ہم سومی علی کی طرف سے مانگی گئی معافی کو قبول نہیں کریں گے کیونکہ قصوروار سومی علی نہیں بلکہ سلمان خان ہیں،  اگر سلمان خان خود آکر ہم سے اپنی غلطی کی معافی مانگ لیں گے تو ہم اُنہیں معاف کرنے کے بارے میں سوچ سکتے ہیں اور اداکار ہمیں یہ بھی یقین دہانی کروائیں کہ وہ مستقبل میں دوبارہ ایسی کوئی غلطی نہیں کریں گے۔ اُن کا مزید کہنا تھا کہ سلمان خان اپنی معافی کے ساتھ ہمیں اس بات کا یقین بھی دلائیں گے کہ وہ ہمیشہ جنگلی حیات و ماحولیات کے تحفظ کے لیے کام کریں گے۔واضح رہے کہ بالی ووڈ سپر اسٹار سلمان خان پر الزام تھا کہ انہوں نے سال 1998 میں راجستھان کے شہر جودھ پور میں فلم ’’ہم ساتھ ساتھ ہیں‘‘ کی شوٹنگ کے دوران اجازت نہ ہونے کے باوجود نایاب کالے ہرنوں کا شکار کیا تھا۔ اس کیس میں سلمان خان کو سال 2018 میں 5 سال قید کی سزا سنائی گئی تھی لیکن کچھ عرصے بعد اداکار کو ضمانت مل گئی تھی۔انہی نایاب کالے ہرن کے شکار کی وجہ سے لارنس بشنوئی گینگ اتنے سالوں سے سلمان خان کے پیچھے پڑا ہوا ہے، گینگسٹر کی جانب سے کئی بار اداکار کو قتل کی دھمکیاں بھی دی گئی ہیں۔گزشتہ ماہ اپریل لارنس بشنوئی گینگ نے سلمان خان کی رہائش گاہ کےباہر فائرنگ بھی کروائی تھی جس کے بعد اداکار اور اُن کے اہلخانہ پر خوف طاری ہوگیا تھا۔سلمان خان کی رہائش گاہ پر فائرنگ کیس میں پولیس نے اب تک چھ افراد کو گرفتار کرلیا ہے جبکہ دیگر کی تلاش جاری ہے۔","entertainment"
"986","معروف اداکارہ یمنی زیدی شوٹنگ کے دوران سیڑھیوں سے گرگئیں، ویڈیو وائرل","https://urdu.samaa.tv/2087314942","معروف اداکارہ یمنی زیدی شوٹنگ کے دوران سیڑھیوں سے گرگئیں۔ سوشل میڈیا پلیٹ فارم انسٹاگرام پر اداکارہ یمنی زیدی کی جانب سے ویڈیو شیئر کی گئی ہے،جس میں دیکھا جاسکتا ہے کہ وہ ایک شوٹ میں مصروف تھیں ،جہاں وہ سیڑھیوں سے اترتے ہوئے اچانک گرگئی ہیں۔ اداکارہ کی جانب سےپوسٹ میں کہا گیا کہ صدقے  نے انھیں بچا لیا،اتنا برا گرنے کے باوجود وہ زخمی نہیں ہوئیں ،انھیں صرف معمولی خراشیں آئی ہیں،،انہوں نے اپنا شوٹ بھی مکمل کیا۔ A post shared by Yumna Zaidi (@yumnazaidiofficial)  اداکارہ کی جانب سےجاری ویڈیو پر انکے مداحوں میں تشویش کی ایک لہر سی دوڑ گئی، سوشل میڈیا صارفین نےکامنٹس باکس میں پریشانی اور انکی خیریت کیلئے نیک تمناوں کا اظہار کیا ہے۔ اداکارہ کاسیڑھیوں سے گرنے کا واقعہ ڈرامہ جنٹلمین کی شوٹنگ میں پیش آیا۔ یمنیٰ زیدی ڈرامےمیں صحافی کا کردار ادا کررہی ہیں،جس میں انکے ہیرو ہمایوں سعید ہیں۔","entertainment"
"987","بھارتی اداکارہ پاویتھرا جے رام کار حادثے میں چل بسیں","https://urdu.samaa.tv/2087314901","بھارت میں تیلگو اور کناڈا فلم انڈسٹری کی اداکارہ پاویتھرا جے رام سڑک حادثے میں چل بسیں۔ بھارتی میڈیا رپورٹس کے مطابق اتوار کو آندھرا پردیش میں محبوبہ نگر کے قریب ایک خوفناک کار حادثہ پیش آیا جس کے نتیجے میں اداکارہ پاویتھرا جے رام کی موقع پر ہی موت ہوگئی۔ اداکارہ کی کار کو حادثہ کرناٹک کے منڈیا ضلع کے ہاناکیرے میں پیش آیا جبکہ حادثے کے دوران پاویتھرا کی کزن ، ڈرائیور اور اداکار چندرکانت شدید زخمی ہوئے۔ دوسری طرف پولیس کی جانب سے حادثے کی تحقیقات کا آغاز کر دیا گیا ہے۔ پولیس کی ابتدائی رپورٹ کے مطابق اداکارہ کی کار نے کنٹرول کھو دیا تھا اور ڈیوائیڈر سے ٹکرا گئی تھی جس کے بعد ایک بس ان کی گاڑی سے ٹکرا گئی۔","entertainment"
"988","ہالی ووڈ اداکار برنارڈ ہل 79 برس کی عمر میں انتقال کر گئے","https://urdu.samaa.tv/2087314527","ٹائٹینک اور لارڈ آف دی رنگز میں اپنے کرداروں کے لیے مشہور ہالی ووڈ اداکار برنارڈ ہل 79 برس کی عمر میں انتقال کر گئے۔ برطانوی خبر رساں ادارے بی بی سی کے مطابق ہالی ووڈ اداکار برنارڈ ہل کا انتقال اتوار کو ہوا جس کی تصدیق ان کے ایجنٹ لوکولسن نے کی۔ برنارڈ نے ٹائٹینک میں ’ کیپٹن ایڈورڈ اسمتھ ‘ اور ’ لارڈ آف دی رنگز ‘ میں کنگ تھیوڈن کا کردار ادا کیا تھا۔ معروف اداکار کی موت کی خبر نشر ہونے کے بعد سے انہیں خراج تحسین پیش کیا جا رہا ہے۔ سماجی رابطے کے پلیٹ فارم ایکس پر سکاٹش موسیقار باربرا ڈکسن نے اپنے تعزیتی پیغام میں کہا کہ  برنارڈ واقعی ایک شاندار اداکار تھے، ان کے ساتھ کام کرنا ایک اعزاز کی بات ہے۔ اداکار کو ایلن بلیسڈیل کے مرکزی برطانوی ڈرامہ بوائز فرام دی بلیک اسٹف میں یوسر ہیوز کے کردار کے لیے بھی جانا جاتا تھا۔ برنارڈ ہل ہالی ووڈ کے واحد اداکار ہیں جن کی 11 فلموں کو آسکر ایوارڈ سے نوازا گیا۔","entertainment"
"989","نسیم شاہ سے متعلق سوال پر اروشی روٹیلا کا دلچسپ جواب","https://urdu.samaa.tv/2087314498","بالی ووڈ کی معروف اداکارہ و ماڈل اروشی روٹیلا نے قومی کرکٹ ٹیم کے نوجوان پیسر نسیم شاہ کے نام ہیش ٹیگ کردیا۔ ایک انٹرویو کے دوران میزبان نے اروشی روٹیلا سے بھارتی کرکٹر ریشبھ پنت اور پاکستانی فاسٹ بولر نسیم شاہ کے بارے میں سوالات کیے۔ انٹرویو کے دوران میزبان نے ایک سیگمنٹ کے دوران اروشی روٹیلا کے سامنے چند معروف شخصیات کے نام لیے اور اداکارہ سے کہا کہ وہ سب کو ایک ایک ہیش ٹیگ دیں۔ اروشی روٹیلا کے سامنے جب پاکستانی فاسٹ بولر نسیم شاہ کا نام لیا گیا تو اداکارہ نے کہا کہ میں انہیں ہیش ٹیگ ‘بولر’ دوں گی۔ اداکارہ کا جواب سُن کر میزبان نے کہا کہ نسیم شاہ اپنی خوبصورتی کی وجہ سے پاکستان اور بھارت میں کافی مقبول ہیں، جس پر اروشی نے کہا کہ جب تک آپ کام کررہے ہیں تو یہ مقبولیت ٹھیک ہے۔ میزبان نے مزید کہا کہ اب تو نسیم شاہ کافی لڑکیوں کے ‘کرش’ بھی بن چکے ہیں جس پر اروشی روٹیلا نے مسکراتے ہوئے کہا ‘ہاں’۔ واضح رہے کہ ماضی میں اروشی روٹیلا اور نسیم شاہ کی دوستی سے متعلق افواہیں گردش کرنے لگی تھیں تاہم نسیم شاہ نے افواہوں کی تردید کرتے ہوئے کہا تھا کہ وہ بھارتی اداکارہ کو نہیں جانتے اور ان کی تمام تر توجہ اپنے کھیل اور کیرئیر پر ہے۔","entertainment"
"990","سانحہ 9 مئی کے ذمہ داران کو کڑی سزا ملنی چاہیے، ساجد حسن","https://urdu.samaa.tv/2087314465","پاکستان کے معروف فنکاروں کا کہنا ہے کہ  9 مئی کے پرتشدد واقعات اندوہناک سانحہ ہے جس کی جتنی بھی مذمت کی جائے کم ہے۔ تفصیلات کے مطابق پاکستان کے معروف فنکار برادری نے سانحہ 9 مئی کی مذمت کرتے ہوئے اس واقعے میں ملوث ذمہ داران کو کڑی سزا دینے کا مطالبہ کیا ہے۔ اداکار ساجد حسن نے کہا ہے کہ 9 مئی کے واقعات کو انتہائی تشویش سے دیکھتا ہوں، شہدا کی یادگاروں کی بے حرمتی کسی صورت قابل قبول نہیں ہے، سب سے پہلے پاکستان باقی سب کچھ بعد میں، پاکستان ہے تو ہم ہیں۔ عدالتوں کو چاہیے کہ وہ شہدا کی یادگاروں کی بے حرمتی کرنے والوں کے خلاف سخت ایکشن لیں۔ گلوکارہ راحت بانو نے کہا کہ شہدا کی تصاویر اور یادگاروں کو جلایا جانا انتہائی قابل مذمت ہے، ہمیں اپنے شہدا کی قدر ہے جو اس پاک سرزمین پر قربان ہوئے۔ پاکستان کے معروف اداکار اعجاز راہی نے کہا کہ ہماری آزادی شہدا کی مرہون منت ہے اور ان کی تکریم ہم پر لازم ہے۔ اداکار محسن گیلانی نے کہا کہ ہمیں اپنے شہداء کی قدر ہے جو اس پاک سرزمین پر قربان ہوئے، ہمارے جوان اور شہداء جو ملک میں دہشت گردی کے خلاف لڑ رہے ہیں ہمیں ان کی قدر کرنی چاہیے۔","entertainment"
"991","کپل شرما کی ایک قسط کی کمائی پہلی مرتبہ سامنے آ گئی","https://urdu.samaa.tv/2087314395","بھارت کے معروف کامیڈین ’ کپل شرما‘ کی کامیابی کسی سے ڈھکی چھپی نہیں ، ان کا پروگرام نہ کہ بھارت میں بلکہ پاکستان میں بھی بے حد شوق سے دیکھا جا تا ہے لیکن حال ہی  میں انہوں نے نیٹ فلیکس کے پلیٹ فارم پر نئے سفر کا آغاز کیاہے جو کہ صارفین کی جانب سے بے حد پسند کیا جارہاہے تاہم اب پہلی مرتبہ ان کی ایک قسط کی کمائی منظر عام پر آئی ہے جو کہ حیران کن ہے ۔ بھارتی میڈیا کے مطابق رواں سال 30 مارچ سے او ٹی ٹی پلیٹ فارم نیٹ فلکس پر نشر ہونے والے ‘دی گریٹ انڈین کپل شو’ کی اب تک پانچ اقساط آچکی ہیں جن میں اب تک چند بالی ووڈ اسٹارز رنبیر کپور، نیتو کپور، امتیاز علی، دلجیت دوسانجھ، پرینیتی چوپڑا اور عامر خان بطورِ مہمان آچکے ہیں۔اب کامیڈی شو کے معاوضے سے متعلق اہم تفصیلات سامنے آئی ہیں جس میں بتایا گیا ہے کہ کپل شرما نے شو کی 5 اقساط کے لیے 26 کروڑ روپے کی بھاری رقم بطورِ معاوضہ وصول کی ہے یعنی کپل شرما ایک قسط کے لیے 5 کروڑ روپے سے زائد کا معاوضہ لیتے ہیں۔ سنیل گروور فی قسط 25 لاکھ روپے معاوضہ وصول کر رہے ہیں جبکہ ارچنا پورن سنگھ، جو عام طور پر سامعین کے درمیان بیٹھتی ہیں وہ فی قسط 10 لاکھ روپے لے رہی ہیں۔ بھارتی میڈیا کی رپورٹ کے مطابق کرشنا ابھیشیک، کیکو شاردا اور راجیو ٹھاکر کو بالترتیب 10 لاکھ، 7 لاکھ، اور 6 لاکھ روپے فی قسط معاوضہ مل رہا ہے۔واضح رہے کہ کامیڈین سنیل گروور نے 6 برس کے بعد دوبارہ سے کپل شرما کے کامیڈی شو میں واپسی کی ہے، یہ دیکھ کر اس شو کے مداح بھی کافی خوش ہوگئے ہیں۔سال 2018 میں آسٹریلیا سے واپسی پر ایک فلائٹ میں دونوں فنکاروں کا جھگڑا ہوا تھا جس کے بعد سنیل ’دی کپل شرما شو‘ سے علیحدہ ہوگئے تھے۔","entertainment"
"992","سدھو موسے والا کے قتل کا ماسٹر مائنڈ گولڈی برار مارا گیا، بھارتی میڈیا کا دعویٰ","https://urdu.samaa.tv/2087314350","بھارتی پنجاب سے تعلق رکھنے والے آنجہانی گلوکار سدھو موسے والا کے قتل کے ماسٹر مائنڈ گولڈی برار کے امریکی ریاست کیلی فورنیا میں گینگ وار کے دوران مبینہ طور پر مارے جانے کا دعویٰ سامنے آگیا۔ بھارتی میڈیا کی جانب سے امریکی میڈیا کے حوالے سے دعویٰ کیا گیا ہے کہ کیلی فورنیا میں گولڈی برار اور لکھبیر گینگ کے درمیان فائرنگ کا تبادلہ ہوا جس میں گولڈی برار مارا گیا۔ گولڈی برار کا نام کینیڈا کی حکومت نے پچیس اہم ترین مطلوب افراد کی فہرست میں شامل کیا تھا۔ بھارتی میڈیا کا دعویٰ ہے کہ گولڈی کے حریفوں آرش دلا اور لکبھیر کے گینگ کے ارکان نے  اس کے مبینہ قتل کی ذمہ داری قبول کی ہے تاہم اس کے قریبی ساتھی اور جیل میں بند گینگسٹر لارنس بشنوئی نے ابھی تک اس پر کوئی بیان نہیں دیا ہے۔ خیال رہے کہ موسے والا قتل کے دو اور ملزمان بھارتی پنجاب کی جیل میں لڑائی کے دوران مارے گئے تھے۔ یاد رہے کہ سدھو موسے والا کو 29 مئی 2022 کو پنجاب کے گاؤں مانسا میں گولی مار کر ہلاک کر دیا گیا تھا، ریپر اس وقت 28 سال کے تھے اور اپنی شہرت اور کیریئر کے عروج پر تھے۔ علاوہ ازیں، گولڈی برار کی جانب سے بھارتی فلم انڈسٹری کے معروف اداکار سلمان خان کو بھی قتل کی دھمکیاں دی گئی تھیں۔","entertainment"
"993","بالی ووڈ ویب سیریز 'ہیرا منڈی' کیلئے پاکستانی اداکاروں کو حصہ بنانے کا پلان تھا، سنجےلیلا بھنسالی","https://urdu.samaa.tv/2087314331","بالی وڈ ہدایتکار سنجےلیلا بھنسالی نےاپنی پہلی ویب سیریزہیرا منڈی کیلئے پاکستانی اداکاروں کو کاسٹ کرنے کی منصوبہ بندی کا انکشاف کیا ہے۔ بھارتی میڈیا کو دیے گئےایک انٹرویو میں سنجےلیلابھنسالی کاکہنا تھا کہ ہیرامنڈی کا آئیڈیا ان کے پاس 18سال سےموجود تھا لیکن کہانی بہت وسیع ہونےکی وجہ سے فلم کی تیاری نہیں کی جاسکی۔ فلم کے ہدایتکار نے بتایا کہ 18 سال قبل ان کے آئیڈیا کاسٹ میں ریکھا،کرینہ کپور اور رانی مکھرجی موجود تھیں لیکن بعد میں یہ کاسٹ ایک کاسٹ سے دوسری کاسٹ میں تبدیل ہوگئی تھی۔ اسی حوالے سےانہوں نےکہا کہ ایک وقت میں اس فلم کیلئے پاکستانی اداکاروں عمران عباس،ماہرہ خان اور فواد خان کو کاسٹ کرنے کا سوچا تھا لیکن پھر یہ خیال ترک کر دیا۔ خیال رہےکہ معروف اداکار عمران عباس نے ماضی میں اپنے ایک انٹرویو میں یہ انکشاف کیا تھا انھیں ایک سے زائد بھارتی فلموں کی آفر آئیں ہیں،انکے اس بیان پر سوشل میڈیا صارفین کی جانب سے انھیں کافی تنقید برداشت کرنا پڑی،جس پر اب سنجے لیلا بھنسالی کو انھیں  ایک نوٹ میں شکریہ ادا کرتے ہوئے لکھا کہ آپ کا شکریہ آپ نے اس بات کی وضاحت پیش کی۔ واضح رہےکہ ہیرامنڈی میں اب منیشا کوئرالہ، سوناکشی سنہا، ریچا چڈھا، ادیتی راؤ حیدری، شرمین سیگل، طحٰہ شاہ، فردین خان اور شیکھر سمن سمیت دیگر اداکار شامل ہیں۔","entertainment"
"994","بھارتی پولیس نے اداکار ساحل خان کو  ڈھونڈ کر گرفتار کر لیا","https://urdu.samaa.tv/2087314259","بھارتی پولیس نے معروف ادکار ساحل خان کو عدالت سے ضمانت خارج ہونے پر فرار ہونے کے بعد آخر کار گرفتار کر لیاہے ۔ تفصیلات کے مطابق ساحل خان کو  ’ مہادیو بیٹنگ ایپ کیس‘(جوئے کی ایپس کیس) میں چھتیس گڑھ کے ایک ہوٹل سے انتہائی ڈرامائی انداز میں گرفتار کیا گیا ، عدالت نے یکم مئی تک انہیں جسمانی ریمانڈ پر پولیس کے حوالے کر دیاہے ۔ 47 سالہ اداکار کو پولیس نے مسلسل 40 گھنٹوں کی محنت کے بعد ڈھونڈ نکالا جو کہ عدالت سے ضمانت خارج ہونے پر فرار ہو رہے تھے ، وہ گرفتاری سے بچنے کی مسلسل کوشش کر رہے تھے اور اپنا موبائل فون بھی بند کر چکے تھے ۔ممبئی پولیس جوئے کی ایپس کیس میں 15 ہزار کروڑ کے سکینڈل کی تحقیقات کر رہی ہے ۔","entertainment"
"995","بھوجپوری اداکارہ امرتا پانڈے نے مبینہ طور پر خودکشی کرلی","https://urdu.samaa.tv/2087314256","بھارت کی مشہور بھوجپوری اداکارہ امرتا پانڈے عرف انا پورنا نے مبینہ طور پر خودکشی کرلی۔ بھارتی میڈیا رپورٹس کے مطابق اداکارہ امرتا پانڈے کی لاش آدم پورہ کے علاقے میں دیویا دھام اپارٹمنٹ میں اپنے گھر میں چھت کے پنکھے سے لٹکی ہوئی ملی، انہیں قریبی ہسپتال لے جایا گیا جہاں اداکارہ کو مردہ قرار دے دیا گیا۔ رپورٹس میں بتایا گیا کہ امرتا پانڈے کی موت خودکشی سے ہوئی ہے اور موت سے چند گھنٹے پہلے اداکارہ نے اپنے واٹس ایپ اسٹیٹس پر ایک نوٹ شیئر کیا تھا جس سے معاملہ تشویش اختیار کر گیا ہے۔ اداکارہ کے اسٹیٹس پر نوٹ میں لکھا تھا کہ ’ اس کی زندگی دو کشتیوں پر ہے، ہم نے اپنی کشتی ڈبو کر اس کا راستہ آسان کیا ‘۔ اداکارہ کے اہلخانہ نے دعویٰ کیا ہے کہ وہ گزشتہ چند ماہ سے ڈپریشن کا شکار تھیں۔ رپورٹس میں یہ بھی بتایا گیا کہ امریتا اصل میں اپنے شوہر کے ساتھ ممبئی میں رہتی تھیں لیکن وہ حال ہی میں بھاگلپور میں ایک شادی کے لیے اپنے رشتہ داروں کے پاس گئی تھیں اور کچھ دنوں کے لیے وہاں رہنے کا فیصلہ کیا، ہفتہ کو، وہ دیر تک جاگتی رہیں اور اپنے واٹس ایپ اسٹیٹس پر ایک خفیہ نوٹ پوسٹ کیا جس کے چند گھنٹے بعد وہ اپنے کمرے میں مردہ پائی گئیں۔ دوسری جانب جوگسر پولیس نے اس ہائی پروفائل کیس کی تحقیقات کا آغاز کر دیا ہے۔","entertainment"
"996","’ عشق مرشد ‘ میں مہرین کا کردار نبھانے والی اداکارہ ’حرا ترین ‘ نے حیران کن انکشافات کر دیئے","https://urdu.samaa.tv/2087314245","’ عشق مرشد ‘ نہ صرف پاکستان بلکہ بھارت اور دیگر ممالک میں بھی بے حد شہرت حاصل کر چکا ہے جس کی آخری قسط آئندہ اتوار کو جاری کی جائے گی بہر حال اس ڈرامے میں ’ مہرین ‘کا کردار نبھانے والی اداکارہ ’ حرا‘ نے کئی انکشافات کر دیئے ہیں  اور یہ بھی بتایا کہ انہیں یہ منفی کردار اد کرنے پر مبینہ طور پر قتل کی دھمکیاں تک ملی ہیں ۔ تفصیلات کے مطابق پوڈ کاسٹ میں گفتگو کے دوران ادا کارہ حرا نے بتایا کہ جب عشق مرشد ڈراما شروع ہوا تو وہ شوہر کے ہمراہ بڑے شوق سے اسے دیکھتی تھیں لیکن جیسے ہی انہیں ڈرامے میں منفی کردار کی پیش کش ہوئی اور انہوں نے اس میں کام کرنا شروع کیا تو انہوں نے ڈراما دیکھنا بند کردیا۔ایک سوال کے جواب میں انہوں نے بتایا کہ ٹک ٹاک پر عشق مرشد کی ایک ویڈیو پر کسی صارف نے ان سے سوال کیا کہ انہوں نے ڈرامے میں منفی کردار کی پیش کش کیوں قبول کی، جس پر انہوں نے صارف کو ویڈیو جواب دیا۔ اداکارہ کا کہناتھا کہ میں نے ویڈیو پوسٹ کی جس میں بتایا کہ میں نے عشق مرشد کے کردار کی پیش کش قبول کی، کیوں کہ وہ بہترین اور آئیکونک کردار تھا۔ حرا ترین کا کہنا تھا کہ ان کی جانب سے جواب دیے جانے کے بعد لوگوں نے ان کے خلاف کمنٹس کرنا شروع کردیے اور ہر کسی نے انہیں ڈرامے میں مہرین نامی منفی کردار چھوڑ جانے کا مشورہ دیا۔اداکارہ کے مطابق لوگوں نے لکھا کہ میں فضل بخش یعنی بلال عباس اور شبرا یعنی درفشاں سلیم کی جان چھوڑ دوں اور ان کے بیچ نہ آؤں، انہیں اپنی مرضی کی زندگی جینے دوں۔حرا ترین کا کہنا تھا کہ بظاہر ایسے کمنٹس مزاحیہ لگ رہے تھے لیکن بعض مداح سنجیدہ ہوگئے اور انہوں نے انہیں ڈائریکٹ میسیجز (ڈی ایم) کرکے مبینہ قتل کی دھمکیاں تک دیں۔ انہوں نے بتایا کہ انہیں دھمکیاں دی گئی کہ وہ جب پروٹوکول کے بغیر باہر آئیں گی تو انہیں دیکھا جائے گا کہ وہ کس طرح مہرین کے کردار ادا کرتی ہیں۔اداکارہ کے مطابق قتل کی دھمکیوں کے بعد وہ پریشان ہوگئیں اور انہیں نہیں معلوم کہ ایسی دھمکیاں مذاق میں دی جا رہی تھیں یا سنجیدگی میں لیکن انہیں ایسی دھمکیاں سن کر پریشانی ہوئی۔خیال رہے کہ عشق مرشد میں حرا ترین نے مہرین نامی لڑکی کا کردار ادا کیا تھا جو مرکزی کرداروں بلال عباس خان اور درفشاں سلیم کے کرداروں کے درمیان دراڑ پیدا کرنا چاہتی تھیں اور انہوں نے ان کے تعلقات بھی کشیدہ کردیے تھے۔","entertainment"
"997","فیروز خان اور عائزہ خان نئے پراجیکٹ میں ایک ساتھ نظر آئیں گے","https://urdu.samaa.tv/2087314122","پاکستان ڈرامہ انڈسٹری کے معروف اداکار فیروز خان اور اداکارہ عائزہ خان نئے پراجیکٹ میں ایک ساتھ نظر آئیں گے۔ رپورٹس کے مطابق عائزہ خان اور فیروز خان وہ دو انتہائی باصلاحیت اور مقبول پاکستانی اداکار ہیں جو سوشل میڈیا پر بھی زبردست فین فالونگ کرتے ہیں۔ دونوں اداکاروں کو اس وقت اپنی ہٹ پرائم ٹائم ڈرامہ سیریلز سے کافی پذیرائی مل رہی ہے۔ عائزہ خان کو ’ جان جہاں ‘ میں ماہنور کے کردار میں پسند کیا جا رہا ہے جبکہ فیروز خان کو ’ خمار ‘ میں اپنی اداکاری کی وجہ سے پذیرائی مل رہی ہے۔ عائزہ خان اور فیروز خان اس وقت اپنے آنے والے میگا پراجیکٹ کے حوالے سے خبروں میں ہیں جس میں وہ ایک ساتھ جلوہ گر ہوں گے۔ ڈرامے کی تفصیلات سوشل میڈیا پورٹل پاکستانی سینما نے اپنے آرٹیکل میں شیئر کی ہیں۔   آرٹیکل کے مطابق عائزہ اور فیروز جلد ہی ایک ڈرامہ سیریل میں نظر آئیں گے جس کی ہدایات فاروق رند دیں گے جو اس وقت ’ عشق مرشد ‘ سے شہرت حاصل کر رہے ہیں جبکہ مصباح نوشین ڈرامے کی لکھاری ہوں گی۔ فیروز اور عائزہ نے اس سے قبل نجی ٹی وی کے لیے ڈرامہ سیریل ’’بکھرا میرا نصیب‘‘ میں ایک ساتھ کام کیا تھا۔","entertainment"
"998","بھارتی پنجابی مشہور فلم ’ امر سنگھ چمکیلا ‘ کیلئے اداکارہ پرینیتی چوپڑا نے 16 کلو وز ن بڑھایا","https://urdu.samaa.tv/2087314121","معروف بالی ووڈ ایکٹریس پرینیتی چوپڑا کو بلاک بسٹر فلم ’امر سنگھ چمکیلا‘ میں بہترین پرفارمنس دینے پر شائقین خوب سرا رہے ہیں لیکن اس کیلئے انہیں بھاری قیمت بھی چکانا پڑی ۔ تفصیلات کے مطابق حال ہی میں ایک انٹرویو کے دوران پرینیتی چوپڑا نے بتایا کہ اس فلم کے لیے انہیں 16 کلو وزن بڑھانا پڑا تھا۔ پرینیتی کا کہنا تھا کہ میں اس فلم کے لیے ڈائریکٹر امتیاز علی سے جب ملنے گئی تو اس وقت میں بالکل فٹ اور سمارٹ تھی۔پرینیتی نے بتایا کہ وہ اس فلم کے لیے بہت پرجوش تھیں اسی لیے ڈائریکٹر امتیاز علی نے انہیں اس فلم میں کام کرنے کی آفر کی تاہم انہوں نے کہا کہ تم فلم کے کردار ’امر جوت کور‘ جیسی نہیں لگتی۔ پرینیتی نے بتایا کہ ڈائریکٹر امتیاز نے انہیں فلم میں کام کے لیے تقریباً 20 کلو گرام وزن بڑھانے کا کہا۔ پرینیتی کا کہنا تھا میں نے 2 سال کی محنت سے اپنا وزن اور جسامت کو پرفیکٹ بنایا تھا لیکن اس فلم میں کام کرنے کی اس قدر خواہش تھی کہ میں 2 سال کی محنت کو ایک منٹ میں بھول گئی اور تقریباً 16 کلو وزن بڑھانے میں کامیاب ہوگئی۔پرینیتی چوپڑا نے اس حوالے سے بتایا کہ وزن بڑھانے کے لیے وہ خوب کھاتی تھیں اور کھانے کے بعد سوجاتی تھیں۔ ان کا کہنا تھا کہ وزن بڑھانے کے لیے انہوں نے چاول اور زیادہ روٹیاں کھانا شروع کردیں۔ انہوں نے کہا کہ روز روز پیزا کھانا اور مزے کرنا بھی آسان بات نہیں۔ پرینیتی نے بتایا کہ انہیں 16 کلو وزن بڑھانے میں 6 ماہ لگے، اس سارے عمل کے دوران ان کی نیند متاثر ہوئی جس کی وجہ سے ان کا موڈ بھی خراب رہنے لگا تھا۔ انہوں نے کہا کہ 6 ماہ تک انہوں نے کوئی ورزش نہیں کی بلکہ وزن بڑھانے کے لیے کولڈ ڈرنکس اور ملک شیک بھی پیا۔ انہوں نے کہا کہ مجھے یہ سب کرنا تھا کیونکہ مجھے امر جوت کور جیسا نظر آنا تھا، میں اس کردار کے لیے 10 سال سے انتظار کررہی تھی۔پرینیتی نے انکشاف کیا کہ فلم ریلیز ہونے کے بعد سے اب تک ان کا وزن کم نہیں ہوا۔ ان کا کہنا تھا کہ وزن کم کرنا بھی ایک مشکل کام ہے لیکن لوگ ابھی بھی میرے اور میری لُکس کے بارے میں عجیب عجیب باتیں کر رہے ہیں، لیکن میرا ماننا ہے کہ اگر مجھے کوئی فلم ملے تو میں سب کو حیران کرکے دکھا دوں گی۔ جن دنوں فلم ’امر سنگھ چمکیلا‘ کی شوٹنگ جاری تھی، انہی دنوں پرینیتی کی راگھو چڈا سے شادی ہوئی۔ شادی کے وقت ان کا وزن بڑھا ہوا تھا۔ پرینیتی نے بتایا کہ یہ ان کی زندگی کا سب سے اہم دن تھا۔ اس فلم کے لیے میں نے برانڈز، شادی، اپنی شکل و صورت، ریڈ کارپٹ پر واک سمیت بہت سی قربانیاں دیں۔ انہوں نے کہا کہ اس فلم کے لیے میں نے بہت کچھ کھو دیا لیکن میں نے جو کردار ادا کیا وہ مرتے دم تک نہیں بھول پاؤں گی۔","entertainment"
"999","معروف اداکارہ مدیحہ رضوی نے دوسری شادی کرلی،تصاویروائرل","https://urdu.samaa.tv/2087314019","معروف اداکارہ مدیحہ رضوی نےطلاق کےڈیڑھ سال بعد ہی خاموشی سےدوسری شادی کرلی،ویڈیوز سوشل پر وائرل ہوگئیں۔ اداکارہ مدیحہ رضوی نےشادی کی ویڈیوز اور تصاویروائرل ہونے کے بعد انہیں انسٹاگرام اسٹوریز میں شیئر کیا اور مبارکباددینےوالےافرادکا شکریہ بھی ادا کیا۔اداکارہ کی شادی کی ویڈیو ان کےشوہر نے اپنے انسٹاگرام پرشیئر کی، جس کے بعد دوسرے شوبز سوشل میڈیا پیجز نے بھی اسے شیئر کیا۔ A post shared by ShowbizShowsha (@showbizshowsha)  اداکارہ کی پہلی شادی نومبر 2022 میں طلاق پر ختم ہوئی تھی اور انہوں نے خود شادی ختم ہونے کی تصدیق کی تھی۔ مدیحہ رضوی نے 2014 میں ساتھی اداکار حسن نعمان کے ساتھ شادی کی تھی اور دونوں کو دو بچے بھی ہیں۔ A post shared by Madiha Rizvi Official (@diyariz)  A post shared by Madiha Rizvi Official (@diyariz) ","entertainment"
