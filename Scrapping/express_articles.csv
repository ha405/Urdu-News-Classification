id,title,link,content,gold_label
0,آریان خان نے والد کی سب سے بڑی خوبی بتا دی، انٹرویو وائرل,https://www.express.pk/story/2732283/arian-khan-n-oald-ki-sb-s-bi-khobi-bta-di-anroio-oaerl,بالی ووڈ کے سپر اسٹار شاہ رُخ خان کے بڑے بیٹے آریان خان کا کہنا ہے کہ ان کے والد مارکیٹنگ کے معاملے میں بہت ذہین ہیں۔ شاہ رُخ خان کی بیٹی نے اداکاری جبکہ بیٹے نے کاروبار کی دنیا میں قدم رکھ دیا ہے، آریان خان نے حال ہی میں ایک انٹرویو دیا ہے جس میں انہوں نے اپنے والد کی شمار صلاحیتوں کے بارے میں گفتگو کی۔ آریان خان نے بتایا کہ ان کے والد بزنس میں ان کی بہت رہنمائی کرتے ہیں اور وہ نہ صرف کاروباری صلاحیتوں بلکہ مارکیٹنگ کیلئے بھی بےحد ذہین ہیں۔ آریان خان نے بتایا کہ ان کے بزنس میں والد ی انکی بہت مدد کرتے ہیں یہی وجہ ہے کہ وہ شاہ رُخ کے ساتھ اپنے برانڈز کے مارکیٹگ شوٹس میں بھی موجود ہوتے ہیں۔ A post shared by D'YAVOL X (@dyavol.x) 26 سالہ آریان کا کہنا تھا کہ والد کے ساتھ مل کر لگژری ملبوسات کا برانڈ لانچ کرنے کا ان کا فیصلہ بہترین تھا، آریان نے انکشاف کیا کہ وہ والد کے ساتھ اپنے برانڈ کے مارکیٹنگ آئیڈیاز بھی اس ہی لئے شیئر کرتے ہیں کیونکہ ان کے والد کا فیشن سینس اور مارکیٹنگ کے آئیڈیاز بہت بہترین ہوتے ہیں۔ آریان نے مزید بتایا کہ ان کے والد زندگی کے دیگر معاملات میں بھی ان کی اور انکی بہن کی رہنمائی کرتے ہیں جب وہ کسی مسئلے میں الجھ جاتے ہیں تو وہ ایک قدم پیچھے جانے کو کہتے ہیں تاکہ وہ زیادہ واضح طور مسائل کو سمجھ کر اس کا حل نکال سکیں۔ A post shared by Aryan Khan (@___aryan___) واضح رہے کہ آریان خان نے منشیات کے کیس سے بری ہونے کے بعد آریان نے D’YAVOL لگژری ملبوسات کا بزنس گزشتہ برس شروع کیا تھا۔,entertainment
1,اداکارہ صحیفہ جبار نے تیزی سے اپنا وزن کیسے کم کیا؟,https://www.express.pk/story/2732277/adakara-sahifa-jabbar-ne-taizi-se-apna-wazan-kese-kam-kiya,پاکستان شوبز کی خوبرو اداکارہ و ماڈل صحیفہ جبار خٹک نے اپنی فٹنس کا راز بتا دیا۔ اداکارہ صحیفہ جبار حال ہی میں اداکار و میزبان فیصل قریشی کے پوڈکاسٹ میں شریک ہوئیں جہاں انہوں نے شوبز سمیت اپنی ذاتی زندگی کے بارے میں  کھل کر گفتگو کی۔ فیصل قریشی نے اداکارہ سے سوال کیا کہ وہ فٹنس کیلئے جم جاتی ہیں جس پر صحیفہ نے بتایا کہ وہ ایک عرصے سے جم نہیں جارہی اور اگر وہ جم جوائن بھی کرلیں تو انہیں دکھ ہوتا ہے کہ وہ فیس دے کر 2 دن کے بعد دوبارہ جم نہیں جاسکیں۔ A post shared by Galaxy Lollywood (@galaxylollywood) صحیفہ نے بتایا کہ انکی فٹنس کا راز ہے ڈپریشن، کیونکہ وہ سالوں سے اپنے شوہر سے دور ہیں نہ ان کے شوہر کینیڈا سے پاکستان آسکتے ہیں اور نہ ہی اداکارہ کینیڈا جاسکتی ہیں یہی وجہ ہے کہ وہ ڈپریشن میں رہتی ہیں اور انہوں نے تیزی سے وزن کم کیا ہے۔ اداکارہ نے ڈپریشن کو شوہر سے دوری کی وجہ قرار دیتے ہوئے کہا کہ وہ شوہر سے دور رہنے کی وجہ سے ایک عرصے سے ڈپریشن میں مبتلا ہیں، اداکارہ کا کہنا تھا کہ اگر شوہر اچھا نہ ہو تو دور ہونے میں کوئی غم نہیں مگر میرے شوہر بےحد اچھے ہیں اور ان کے بغیر رہنا میرے لئے بہت مشکل ہے۔ A post shared by Saheefa Jabbar Khattak (@saheefajabbarkhattak) فیصل قریشی نے بھی صحیفہ جبار کی بات سے اتفاق کرتے ہوئے بتایا کہ وہ انکے شوہر سے مل چکے ہیں اور وہ واقعی بہت اچھے انسان ہیں۔ یاد رہے کہ اداکارہ صحیفہ جبار خٹک اپنے سوشل میڈیا اکاؤنٹس پر بھی شوہر کے ساتھ بنائی گئی تصاویر اور ویڈیوز شیئر کرتے ہوئے ان سے اپنی محبت کا اظہار کرتی نظر آتی ہیں۔ صحیفہ جبار ڈرامہ لوگ کیا کہیں گے، بھول، رفتہ رفتہ اور بیٹی میں اداکاری کے جوہر دکھا چکی ہیں جبکہ ان کا ڈرامہ بیٹی ان کیلئے شہرت کی وجہ بنا کافی مقبول رہا۔,entertainment
2,کرائم پٹرول کے نوجوان اداکار کی اچانک موت، بھارتی انڈسٹری میں سوگ کی فضا,https://www.express.pk/story/2732263/crime-petrol-k-adakar-ki-achanak-mout-bharti-industry-mein-sog-ki-fiza,بھارت کے ٹیلی ویژن اداکار نیتن چوہان کی گھر سے لاش برآمد ہوئی ہے۔ بھارتی میڈیا رپورٹ کے مطابق 35 سالہ اداکار نیتن چوہان رئیلیٹی شو ’داداگیری‘ کے دوسرے سیزن کے فاتح، ’ایم ٹی وی اسپلٹز ولا‘ اور ’کرائم پیٹرول‘ میں اداکاری کے لیے مشہور تھے۔ رپورٹ میں بتایا گیا ہے کہ اداکار ممبئی میں اپنے فلیٹ میں مردہ حالت میں پائے گئے ہیں تاہم ان کی موت کی وجہ جاننے کیلئے تفتیش کی جارہی ہے۔ ابتدائی معلومات کے مطابق، ممبئی پولیس نے اس واقعے کو خودکشی کا کیس قرار دیا ہے۔ بتایا گیا ہے کہ اداکار ڈپریشن کا علاج کروا رہے تھے، نیتن کی بیوی نے پولیس کو اپنے بیان میں بتایا کہ انہیں گزشتہ تین سے چار سال سے کوئی کام نہیں مل رہا تھا جسکی وجہ سے وہ شدید ذہنی دباؤ کا شکار تھے۔ نیتن چوہان کی موت کی خبر سن کر ان کے دوستوں اور ساتھیوں نے سوشل میڈیا پر افسوس اور تعزیت کا اظہار کیا ہے۔ A post shared by Viral Bhayani (@viralbhayani) ویبھوٹی ٹھاکر نے انسٹاگرام پر ایک بلیک اینڈ وائٹ تصویر کے ساتھ لکھا، ’میرے عزیز، سکون میں رہو (RIP)، میں واقعی حیرت زدہ اور غمگین ہوں، کاش تم میں تمام مشکلات کا سامنا کرنے کی طاقت ہوتی، کاش تم اپنے جسم کی طرح ذہنی طور پر مضبوط ہوتے‘۔ٹی وی اداکار سدھیپ سہیر نے بھی انسٹاگرام اسٹوری پر نیتن کی تصویر شیئر کرتے ہوئے لکھا، ’سکون میں رہو (RIP)، دوست‘۔ ویبھوٹی اور سدھیپ نے نیتن کے ساتھ ’تیرا یار ہوں میں‘ کام کیا تھا، نتن کو آخری مرتبہ اس ہی ڈرامے میں 2022 میں دیکھا گیا تھا جس کے بعد وہ اسکرین سے اوجھل ہوگئے تھے۔ یاد رہے کہ نیتن کا تعلق اتر پردیش کے علی گڑھ سے تھا۔ انہیں ٹی وی انڈسٹری میں پہلا بریک تھرو 2009 میں رئیلیٹی شو ’داداگیری 2‘ میں کامیابی حاصل کر کے ملا۔ نیتن نے ’ایم ٹی وی اسپلٹز ولا‘ کے پانچویں سیزن سمیت ’زندگی ڈاٹ کام‘ اور ’کرائم پیٹرول‘ جیسے دیگر شوز میں بھی کام کر کے شہرت کمائی۔ اداکار کے انسٹاگرام اکاؤنٹ سے پتہ چلتا ہے کہ وہ فٹنس کے شوقین تھے۔,entertainment
3,دیپیکا کی بیٹی کے ہمراہ پہلی جھلک سوشل میڈیا پر وائرل,https://www.express.pk/story/2732253/deepika-ki-beti-k-hamra-pehli-jhalak-social-media-pr-viral,ممبئی: بالی وڈ کی مشہور جوڑی دیپیکا پڈوکون اور رنویر سنگھ کو پہلی بار اپنی نومولود بیٹی دُعا پاڈوکون سنگھ کے ساتھ عوام کے سامنے دیکھا گیا ہے جس کی ویڈیوز اور تصاویر سوشل میڈیا پر وائرل ہورہی ہیں۔ ایئرپورٹ پر دیپیکا اپنی بیٹی کو پیار سے گود میں اٹھائے ہوئے نظر آئیں، جبکہ رنویر بھی ان کے ساتھ موجود تھے۔ کار میں لی گئی تصویروں میں دیپیکا کو سفید اور بیج رنگ کے لباس میں بیٹی کو محبت سے سینے سے لگائے ہوئے دیکھا گیا، جبکہ رنویر گلابی رنگ کی ہوڈی میں نظر آئے۔ A post shared by Viral Bhayani (@viralbhayani) سیکورٹی چیک کے دوران بھی یہ جوڑی اپنے بچے کے ساتھ محبت بھرے انداز میں کھڑی نظر آئی، جس نے مداحوں کے دل جیت لیے۔ مداحوں کو اداکارہ کو انکی بیٹی کے ساتھ دیکھنے کا بےصبری سے انتظار تھا ان کی جانب سے وائرل ویڈیوز اور تصاویر پر دلچسپ ردِعمل سامنے آرہا ہے۔ سوشل میڈیا پر مداح اپنی پسندیدہ اداکار اور ان کی بیٹی سے محبت اور نیک تمناؤں کا اظہار کر رہے ہیں۔ A post shared by Viral Bhayani (@viralbhayani) واضح رہے کہ دیپیکا اور رنویر نے اپنی بیٹی کا نام دیوالی کے موقع پر بتایا۔ انہوں نے تصویر کے کیپشن میں لکھا: ’دُعا پاڈوکون سنگھ، ’دعا‘کیونکہ وہ ہماری دعاؤں کا جواب ہے۔ ہمارے دل محبت اور شکرگزاری سے بھرے ہیں‘۔ اس سے قبل رنویر نے اپنی نئی فلم ’سنگھم اگین‘ کے ٹریلر لانچ پر یہ بھی بتایا کہ ان کی بیٹی فلم میں اسکرین پر نظر آئے گی۔ انہوں نے مزاحیہ انداز میں کہا، ’اس فلم میں لیڈی سنگھم، بیبی سنگھم، اور سمبا سب ہوں کیونکہ فلم کی شوٹنگ کے دوران دیپیکا پریگنینسی چل رہی تھی‘۔ A post shared by दीपिका पादुकोण (@deepikapadukone) خیال رہے کہ دیپیکا اور رنویر کی پہلی ملاقات 2013 میں سنجے لیلا بھنسالی کی فلم ’گولیوں کی راس لیلا رام لیلا‘ کے دوران ہوئی، جس کے بعد انہوں نے کچھ سال تک ایک دوسرے کو ڈیٹ کیا اور 2018 میں اٹلی میں شادی کی۔,entertainment
4,سدھارتھ ملہوترا ماروتی سوزوکی کی مقبول گاڑی ڈزائر کے برانڈ ایمبیسڈر مقرر,https://www.express.pk/story/2732223/sidharthmalhotra-marutisuzuki-ki-gadi-desire-ke-brand-ambassador-muqarar,"ماروتی سوزوکی انڈیا لمیٹڈ نے اپنی مقبول گاڑی ڈزائر کے چوتھے جنریشن ماڈل کے لیے بالی ووڈ کے معروف اداکار سدھارتھ ملہوترا کو برانڈ ایمبیسڈر مقرر کر دیا ہے۔ اس موقع پر کمپنی نے سدھارتھ کی جھلک پر مشتمل ایک نیا ٹی وی سی بھی جاری کیا ہے جس میں اداکار کا دلکش اور سجیلا انداز مداحوں کو خوب بھایا ہے۔ ماروتی سوزوکی کے سینئر ایگزیکٹو افسر پارتھو بنرجی نے کہا کہ ہندوستان میں تیزی سے بڑھتی ہوئی نوجوان نسل، جنہیں ہم ""تھرائیورز"" کہتے ہیں، کو مدنظر رکھتے ہوئے نئی ڈزائر کو ڈیزائن کیا گیا ہے جو ان کے کامیاب طرز زندگی کے عین مطابق ہے۔ ان کے مطابق سدھارتھ ملہوترا جیسے باصلاحیت اور کامیاب نوجوان کو برانڈ ایمبیسڈر بنانے کا فیصلہ اسی جذبے کی نمائندگی کرتا ہے۔ نئی ڈزائر میں جدید ڈیزائن، انوکھے فیچرز اور بہترین ویلیو شامل ہے، جس سے ماروتی سوزوکی اپنے صارفین کو ایک شاندار تجربہ فراہم کرنے کا عزم رکھتی ہے۔ دوسری طرف، اداکار سدھارتھ ملہوترا کی فلمی مصروفیات بھی جاری ہیں اور رپورٹس کے مطابق وہ سارا علی خان اور سیف علی خان کے ساتھ آنے والی فلموں میں بھی نظر آئیں گے۔",entertainment
5,کرن جوہر کی رومانس کی دنیا میں واپسی، ’چاند میرا دل‘ کے نام سے نئی فلم کا اعلان,https://www.express.pk/story/2732220/karanjohar-ki-ramance-ki-dunya-me-wapsi-chandmeradil-ke-nam-se-film-ka-elan,"مشہور فلم ساز کرن جوہر اور دھرما پروڈکشنز نے ایک نئے دور کی رومانوی کہانی کا اعلان کر دیا ہے جس میں اننیا پانڈے اور لکشیہ مرکزی کردار ادا کریں گے۔ فلم کا نام 'چاند میرا دل' ہے اور یہ پوسٹرز میں موجود جوڑی کی منفرد کیمسٹری اور پُرکشش انداز کو دیکھتے ہوئے ایک دلکش اور معاصر رومانوی کہانی کی پیشکش کرے گی۔ دھرما پروڈکشنز کے سوشل میڈیا اکاؤنٹس پر شیئر کیے گئے پوسٹرز میں دکھایا گیا ہے کہ اننیا ایک سادہ اور روایتی انداز میں نظر آئیں گی، جو ان کے پچھلے کرداروں سے کافی مختلف ہے۔ لکشیہ، جنہوں نے پچھلی فلم 'کل' میں اپنی ایکشن پیکڈ اداکاری سے شائقین کو متاثر کیا تھا، اس بار رومانس کی دنیا میں اپنے فن کو منوائیں گے۔ فلم کے ڈائریکٹر ویویک سونی ہیں، اور فلم کا ٹیگ لائن ""پیار تھوڑا پاگل ہونا پڑتا ہے"" نے شائقین میں تجسس بڑھا دیا ہے۔ فلم 2025 میں ریلیز کی جائے گی اور شائقین اننیا اور لکشیہ کی اس منفرد جوڑی کو دیکھنے کے لیے بےچین ہیں۔",entertainment
6,جمی شیرگل، تمنا بھاٹیہ اور اویناش تیواری کی تھرلر فلم ’سکندر کا مقدر‘ کب ریلیز ہوگی؟,https://www.express.pk/story/2732217/jimmyshergill-tamannahbhatia-avinash-ki-thriller-film-sikandarkamuqadar-kb-release-hogi,"نیٹ فلکس کی بہت انتظار کی جانے والی کرائم ڈرامہ فلم ’سکندر کا مقدر‘ 29 نومبر کو ریلیز کے لیے تیار ہے۔ اس فلم میں جمی شیرگل، اویناش تیواری، تمنا بھاٹیہ اور راجیو مہتا اہم کرداروں میں نظر آئیں گے۔ اس فلم کی ہدایتکاری معروف فلمساز نیراج پانڈے نے کی ہے، جن کی منفرد کہانی سنانے کا انداز نیٹ فلکس کے ناظرین کے لیے ایک شاندار تجربہ بننے والا ہے۔ سکندر کا مقدر کی کہانی ایک ڈکیتی، ایک پولیس افسر کی 15 سالہ تفتیش اور ایک پیچیدہ تعاقب کے گرد گھومتی ہے۔ نیراج پانڈے، جو اس سے قبل نیٹ فلکس کی سیریز ""کھاکی: دی بہار چیپٹر"" میں کام کر چکے ہیں، اس بار ایک زبردست کرائم اسٹوری کے ساتھ دوبارہ سامنے آئے ہیں۔",entertainment
7,طلاق کی افواہوں کے درمیان ایشوریا اور ابھیشیک نئی فلم میں ایک ساتھ نظر آئیں گے,https://www.express.pk/story/2732203/talaq-ki-news-aishwary-or-abhishek-nayi-film-me-sath-nazar-aayen-gay,بالی وڈ کی معروف جوڑی ایشوریا رائے اور ابھیشیک بچن طلاق کی افواہوں کی زد میں ہیں، لیکن حالیہ اطلاعات کے مطابق یہ جوڑی ایک بار پھر فلمی پردے پر اکٹھے نظر آنے والی ہے۔ بھارتی میڈیا رپورٹس کے مطابق مشہور فلم ساز منی رتنم اپنی نئی ہندی فلم میں اس جوڑی کو کاسٹ کرنے جا رہے ہیں۔ منی رتنم نے اس سے قبل 2007 کی فلم گرو میں ایشوریا اور ابھیشیک کو ایک ساتھ کاسٹ کیا تھا جس کے سیٹ سے ان کی لوو اسٹوری کا آغاز ہوا تھا اور بعد میں انہوں نے فلم راون میں بھی اس جوڑی کو اکٹھا پیش کیا۔ اب اطلاعات ہیں کہ منی رتنم ایک اور دلچسپ کہانی پر کام کر رہے ہیں جس میں یہ جوڑی پھر سے جلوہ گر ہوگی۔ واضح رہے کہ حالیہ افواہوں کے مطابق ابھیشیک بچن اور اداکارہ نمرت کور کے درمیان تعلقات کی خبریں بھی زیر گردش ہیں، جبکہ ایشوریا اور ابھیشیک کے درمیان علیحدگی کی افواہیں ہیں۔ نمرت کور نے ابھیشیک کے ساتھ رومانوی تعلقات کی تردید کرتے ہوئے کہا ہے کہ وہ اور ابھیشیک صرف دوست ہیں۔ دونوں اداکاروں کی جانب سے ان خبروں پر کوئی بیان سامنے نہیں آیا ہے۔,entertainment
8,دھمکیوں کے بعد سلمان خان کے شوٹنگ سیٹ پر 70 سے زائد سیکیورٹی اہلکار تعینات,https://www.express.pk/story/2732200/salmankhan-ke-shooting-set-par-70-se-zayed-securitypersonal-mojod,"بالی ووڈ سپر اسٹار سلمان خان نے اپنی آنے والی ایکشن ڈرامہ فلم ""سکندر"" کی شوٹنگ حیدرآباد میں دوبارہ شروع کر دی ہے۔ یہ شوٹنگ ایک ماہ تک جاری رہے گی اور سلمان خان کو درپیش سیکیورٹی خدشات کی وجہ سے سیٹ پر انتہائی سخت حفاظتی اقدامات کیے گئے ہیں۔ شوٹنگ ایک محل نما ہوٹل میں ہو رہی ہے، جسے تقریباً ایک قلعے کی طرح سیکیورٹی فراہم کی گئی ہے۔ میڈیا رپورٹس کے مطابق، سلمان خان کی سیکیورٹی کے لیے چار تہوں پر مشتمل حفاظتی اقدامات کیے گئے ہیں جن میں NSG کمانڈوز، پولیس اہلکار اور نجی سیکیورٹی گارڈز شامل ہیں۔ حیدرآباد اور ممبئی پولیس کے تعاون سے سلمان خان کے آس پاس 50 سے 70 سیکیورٹی اہلکار ہر وقت موجود ہوتے ہیں۔ ہوٹل میں داخلے پر بھی دو سطح کی جانچ کی جاتی ہے، اور تمام عملے کی روزانہ جانچ پڑتال ہوتی ہے۔ اس شیڈول کے دوران سلمان خان اور ان کی ساتھی اداکارہ راشمیکا مندانا پر دو خصوصی گانوں کی فلمبندی بھی شامل ہے۔ ان گانوں کو بڑے پیمانے پر فلمایا جا رہا ہے اور ان میں سلمان اور راشمیکا کی کیمسٹری کو اجاگر کیا جائے گا۔ یہ سخت حفاظتی انتظامات سلمان خان کو موصول ہونے والی دھمکیوں کے باعث کیے گئے ہیں، جو کہ کالے ہرن کے شکار کیس سے جڑی ہوئی ہیں۔ اس دھمکی کے بعد حکومت نے سلمان خان کو Y-کیٹیگری سیکیورٹی فراہم کی ہے تاکہ ان کی حفاظت یقینی بنائی جا سکے۔",entertainment
9,چندو چیمپئن اور بھول بھلیاں 3 کے ساتھ کارتک آریان نے باکس آفس پر نیا ریکارڈ قائم کر دیا,https://www.express.pk/story/2732194/chanduchampion-bhoolbhulyaan3-ke-sath-kartikaryan-ne-new-record-bana-dia,بالی ووڈ کے معروف اداکار کارتک آریان کے لیے سال 2024 سب سے کامیاب سال ثابت ہوا، جس میں ان کی دو بڑی فلموں، چندو چیمپئن اور بھول بھلیاں 3، نے باکس آفس پر مجموعی طور پر 200 کروڑ روپے سے زیادہ کا بزنس کیا۔ کارتک نے 2022 میں اس سنگ میل کے قریب پہنچ کر یہ خواب ادھورا چھوڑ دیا تھا، لیکن اس سال کی کامیابی نے انہیں بالآخر اس کلب کا حصہ بنا دیا ہے۔ چندو چیمپئن نے باکس آفس پر 62.95 کروڑ روپے کمائے، جس میں کارتک کی اداکاری کو خاص طور پر سراہا گیا۔ اس کے بعد نومبر میں ریلیز ہونے والی بھول بھلیاں 3 نے اپنے پہلے ہی ہفتے میں 143.91 کروڑ روپے کما کر ایک اور سنگِ میل عبور کیا۔ یہ فلم کارتک کی مقبولیت کو مزید بڑھانے میں کامیاب رہی ہے اور اب بھی سینما گھروں میں جاری ہے۔ کارتک کی سال 2024 کی مجموعی کمائی 206.86 کروڑ تک پہنچ چکی ہے، اور فلم کی کامیابی کے پیش نظر امید کی جا رہی ہے کہ وہ اس سال کے آخر تک 300 کروڑ کے ہدف تک بھی پہنچ سکتے ہیں۔,entertainment
10,’پشپا 2‘ کی خطرناک جھلک : الو ارجن اور فہد فاضل کی دھماکے دار تصویر جاری,https://www.express.pk/story/2732186/pushpa2-ki-khatarnak-jhalak-jari-alluarjun-or-fahadfasil-ki-tasveer-jari,"فلم میکرز نے فلم کی ریلیز سے پہلے مداحوں کو پرجوش رکھنے کے لیے ایک اور خطرناک پوسٹر جاری کیا ہے، جس میں الو ارجن اور فہد فاضل آمنے سامنے ہیں، جس سے ان دونوں کے درمیان زبردست تصادم کا منظر دکھایا گیا ہے۔ میتری مووی میکرز کے جاری کردہ اس پوسٹر کے ساتھ کیپشن میں کہا گیا ہے، ""پشپا 2 کے آغاز کے لیے تیار ہو جائیں! یہ فلم اس سال کی سب سے بڑی ہندوستانی فلم ثابت ہوگی۔"" اس پوسٹر کے بعد دیوالی پر الو ارجن اور رشمیکا مندانا کے شادی شدہ کردار کی جھلک بھی جاری کی گئی تھی جس نے شائقین کو مزید پرجوش کر دیا۔ پشپا 2 میں الو ارجن کے ساتھ فہد فاضل اور رشمیکا مندانا سمیت کئی اہم کردار نظر آئیں گے۔ فلم کی ہدایت کاری سکمار نے کی ہے جبکہ موسیقی ڈی ایس پی (دیوی سری پرساد) نے دی ہے۔ فلم کی ریلیز 5 دسمبر کو طے کی گئی ہے اور یہ ہندی سمیت تمام جنوبی زبانوں میں نمائش کے لیے پیش کی جائے گی۔",entertainment
11,عرفی جاوید کی ٹرپتی ڈمری پر شدید تنقید، ڈانس سیکھنے کا مشورہ دے دیا,https://www.express.pk/story/2732181/urfijaved-ne-tripitidimri-ko-dance-seekhne-ka-mashwara-de-dia,"بالی ووڈ کی مشہور فیشن انفلوئنسر عرفی جاوید نے اداکارہ ٹرپتی ڈمری کے حالیہ گانے ""وکی ودیا کا وہ والا ویڈیو"" میں ان کے ڈانس اسٹیپس پر تنقید کرتے ہوئے کہا کہ انہیں ڈانس سیکھنے کی ضرورت ہے۔ عرفی نے ایک انٹرویو میں کہا، ""ٹرپتی ڈمری ایک بہترین اداکارہ ہیں لیکن اس گانے میں ان کا ڈانس واقعی برباد کر دیا ہے، خاص کر وہ اسٹیپ جس میں وہ فرش پر لیٹ کر ہپز ہلاتی ہیں۔"" عرفی کی اس بات پر سوشل میڈیا پر ملا جلا ردعمل دیکھنے کو ملا۔ کچھ لوگوں نے اُن کی حمایت کی اور کہا کہ وہ صحیح کہہ رہی ہیں، جب کہ کچھ نے عرفی کو بھی تنقید کا نشانہ بنایا۔ ایک صارف نے کہا، ""عرفی پہلے اپنے لباس کے بارے میں کچھ سیکھ لیں۔"" جبکہ ایک اور صارف نے مزاحیہ انداز میں تبصرہ کیا، ""ہیلو رنبیر بھائی، عرفی کچھ بول رہی ہے بھابھی کے بارے میں۔"" واضح رہے کہ ٹرپتی ڈمری نے اس سال اپنی فلم ""بھاٖبھی 2"" اور ""بیڈ نیوز"" سے مقبولیت حاصل کی، تاہم ان کا ڈانس اسٹیپ اس گانے میں ان کے مداحوں کو زیادہ متاثر نہ کر سکا۔",entertainment
12,فلک شبیر نے ازدواجی زندگی خوشگوار بنانے کا راز بتا دیا,https://www.express.pk/story/2732176/falakshabir-ne-marriedlife-ko-happy-banane-ka-secret-batadia,"گلوکار فلک شبیر اور ان کی اہلیہ اداکارہ سارہ خان، جو 2020 سے ازدواجی زندگی گزار رہے ہیں، اپنی محبت اور تعلقات کو مستحکم رکھنے کے لیے منفرد انداز اپناتے ہیں۔ حال ہی میں، فلک نے اپنی خوشگوار ازدواجی زندگی کا راز بتاتے ہوئے انسٹاگرام پر مزاحیہ انداز میں کہا، ""اگر خوش رہنا چاہتے ہیں تو پہلے دل کی سنیں، پھر دماغ کی اور پھر بیوی کی۔"" فلک شبیر نے سارہ خان کے لیے ایک اور بڑا سرپرائز دیتے ہوئے ان کے خوابوں کا فارم ہاؤس تیار کروایا اور اپنی ویڈیو میں انہیں اور اپنی بیٹی الیانہ کو فارم ہاؤس دکھایا۔ انہوں نے خوشی کے اس موقع پر کہا، ""یہ سب تمہارا ہے اور اب ہم یہاں وقت گزار سکتے ہیں۔"" کچھ ماہ پہلے، سارہ خان کو ایک تصویر کی وجہ سے تنقید کا سامنا کرنا پڑا، جس میں ان کی بیٹی الیانہ چیریز سے کھیل رہی تھی۔ کچھ سوشل میڈیا صارفین نے بچی کے کھانے کے انداز پر نکتہ چینی کرتے ہوئے کہا کہ بچوں کو کھانا ضائع نہ کرنے کی تعلیم دینی چاہیے۔ اس پر سارہ نے سوال کیا، ""کیا آپ واقعی ایک دو سالہ بچے سے بڑے لوگوں کی طرح کھانے کی توقع رکھتے ہیں؟"" انہوں نے مداحوں سے گزارش کی کہ بچوں کو ان کی معصومیت میں ہی رہنے دیں۔",entertainment
13,عالیہ بھٹ نے بیٹی راہا کی دوسری سالگرہ پر دل کو چھو لینے والی تصویر شیئر کردی,https://www.express.pk/story/2732174/aaliabhatt-ne-raha-ki-birthday-par-unseen-pic-share-kardi,بالی ووڈ کی مقبول اداکارہ عالیہ بھٹ نے اپنی بیٹی راہا کپور کی دوسری سالگرہ کے موقع پر ایک نایاب تصویر شیئر کی ہے، جس میں وہ چند ہفتوں کی عمر میں نظر آ رہی ہیں۔ عالیہ نے انسٹاگرام پر یہ تصویر شیئر کی، جس میں وہ راہا کو اپنے بازوؤں میں تھامے ہوئی ہیں جبکہ رنبیر کپور محبت بھری نگاہوں سے ان کو دیکھ رہے ہیں۔ عالیہ نے تصویر کے ساتھ دل کو چھو لینے والا کیپشن لکھا، ’’آج 2 سال اور مجھے اب بھی یہ خواہش ہے کہ وقت پیچھے موڑ دوں جب تم صرف چند ہفتے کی تھیں! لیکن شاید والدین کا یہی حال ہوتا ہے کہ ہر لمحہ اپنے بچے کو ہمیشہ اپنے ساتھ رکھنا چاہتے ہیں… سالگرہ مبارک ہماری زندگی… تم ہر دن کو سالگرہ کا کیک بنا دیتی ہو۔‘‘ عالیہ اور رنبیر نے اپریل 2022 میں شادی کی تھی اور نومبر 2022 میں ان کی بیٹی راہا کی پیدائش ہوئی۔ راہا کی پہلی جھلک دسمبر 2023 کو میڈیا کے سامنے پیش کی گئی تھی اور تب سے وہ اکثر اپنے والدین کے ساتھ عوامی مقامات پر دیکھی جاتی ہیں۔ کام کے محاذ پر، رنبیر کپور اگلی فلم رامائن میں سائی پلوی کے ساتھ نظر آئیں گے، جبکہ عالیہ بھٹ جلد ہی سپائی تھرلر الفا اور لو اینڈ وار میں جلوہ گر ہوں گی۔,entertainment
14,’میں سانس لینا چاہتی ہوں‘ صبا قمر کا لاہور کی اسموگ پر تبصرہ,https://www.express.pk/story/2732170/mai-sans-lena-chahti-hon-saba-qamar-ka-lahore-ki-smog-par-tabsara,پاکستان شوبز کی اداکارہ صبا قمر نے بتایا ہے کہ انہیں اسموگ کی وجہ سے سانس لینے میں تکلیف کا سامنا کرنا پڑ رہا ہے۔ اداکارہ صبا قمر نے اپنے آفیشل انسٹاگرام اکاؤنٹ پر اسٹوری شیئر کی ہے جس میں انہوں نے شہر لاہور کے نام ایک پیغام لکھا ہے۔ اداکارہ نے لکھا کہ ’ڈئیر لاہور میں سانس لینا چاہتی ہوں، اسموگ بہت زیادہ اور دم گھٹنے والا ہے میں ہر سانس میں اسے محسوس کر سکتی ہوں، ہم میں سے جو لوگ استھما کا شکار ہیں ان کیلئے یہ نہ صرف غیر آرام دہ ہے بلکہ زندہ رہنے کیلئے جدوجہد کرنی پڑ رہی ہے، براہ کرم آسمان صاف کریں اور جلد اپنی اصلی حالت میں واپس آجائیں‘۔ صبا قمر کا یہ معنی خیز پیغام سوشل میڈیا پر وائرل ہو رہا ہے جس لاہور سے تعلق رکھنے والے صارفین کی جانب سے بھی ردعمل سامنے آرہا ہے۔ A post shared by DIVA Magazine Pakistan (@divamagazinepakistan) سوشل میڈیا صارفین کا کہنا ہے کہ وہ اداکارہ کی بات سے اتفاق کرتے ہیں اور واقعی لاہور کی فضا میں سانس لینا دشوار ہوتا جارہا ہے۔ صارفین نے حکومت سے بھی اسموگ کنٹرول کیلئے اقدامات کرنے کا مطالبہ کیا ہے۔ واضح رہے کہ اسموگ کے باعث پیش آنے والی مشکلات کے سبب لاہور ہائی کورٹ نے پنجاب میں مارکیٹیں 8 بجے بند کرنے اور اتوار کو بند رکھنے کا حکم دیا ہے۔ A post shared by DIVA Magazine Pakistan (@divamagazinepakistan) لاہور ہائی کورٹ نے ورک فرام ہوم پالیسی شروع کرنے اور دھواں چھوڑنے والی گاڑیوں کے موٹر وے اور رنگ روڈز داخلے پر پابندی عائد کرنے کا بھی حکم دیا تھا۔ عدالت نے کہا کہ اسموگ کے حوالے سے شہر کو ایمرجنسی کی صورتحال کا سامنا ہے۔ یاد رہے کہ لاہور دنیا کا آلودہ ترین شہر بن گیا جس کا مجموعی ایئر کوالٹی انڈیکس 292 ریکارڈ کیا گیا ہے۔,entertainment
15,انفلوئنسرز نوجوانوں میں ڈپریشن کی وجہ بن رہے ہیں، زویا ناصر,https://www.express.pk/story/2732157/influencers-nojawano-main-depression-ki-waja-ban-rahy-hen-zoya-nasir,پاکستان شوبز کی اداکارہ زویا ناصر کا کہنا ہے کہ آج کل کے سوشل میڈیا انفلوئنسرز کی وجہ سے نوجوان لڑکے لڑکیوں کی زندگیاں خراب ہورہی ہیں۔ حال ہی میں اداکارہ ایک پوڈکاسٹ میں شریک ہوئی جس میں انہوں نے میزبان کے کئی سوالات کے  جواب دیئے، سوشل میڈیا انفلوئنسرز اپنی زندگی سے متعلق جھوٹ بول کر اور جھوٹ دکھا کر نوجوان لڑکیوں کو متاثر کر رہے ہیں، کیا ایسا ہونا چاہیے؟ اس کے جواب میں اداکارہ نے سنجیدگی سے جواب دیتے ہوئے سوشل میڈیا انفلوئنسرز کو آڑے ہاتھوں لے لیا۔ اداکارہ نے کہا کہ یہ انفلوئنسرز اپنے فالوورز کو صرف لائیکس اور ویوز کیلئے جھوٹ پر مبنی مواد دکھاتے ہیں اور اپنی زندگی کی بھی جھوٹی تفصیلات جوانوں کے ساتھ شیئر کرتے ہیں جس سے ان میں احساس کمتری پیدا ہوتا ہے۔ A post shared by Zoya Nasir (@zoyanasir) زویا ناصر نے نوجوانوں میں بڑھتے ہوئے ڈپریشن اور مایوسی کی وجہ بھی ان ہی سوشل میڈیا انفلوئنسرز کو قرار دیا۔  اداکارہ کا کہنا تھا کہ انفلوئنسرز کی جانب سے دکھائی گئی عیش و عشرت اور آسائشوں سے بھری جھوٹی زندگی عام لوگوں کو ڈپریشن میں ڈال رہی ہے۔ زویا ناصر نے مشورہ دیا کہ مشہور شخصیات کو اپنی زندگی اور مواد میں حقیقت کو شامل کرتے ہوئے سچ پر مبنی تفصیلات مداحوں کے ساتھ شیئر کرنی چاہیئے۔,entertainment
16,’کبھی میں کبھی تم‘ کی اداکارہ نائمہ بٹ کو سوشل میڈیا پر ٹرولنگ کا سامنا,https://www.express.pk/story/2732145/kabhi-main-kabhi-tm-ki-adakara-naaema-but-ko-social-media-pr-trolling-ka-samna,مشہور ڈرامے ’کبھی میں کبھی تم‘ میں منفی کردار ادا کرنے والی اداکارہ نائمہ بٹ کو سوشل میڈیا پر تنقید کا نشانہ بنایا جارہا ہے۔ حال ہی میں فہد مصطفیٰ اور ہانیہ عامر کے مقبول ہونے والے ڈرامے ’کبھی میں کبھی تم‘ سے شہرت حاصل کرنے والی اداکارہ نائمہ بٹ ایک نجی ٹی وی پروگرام میں شریک ہوئیں جہاں انہوں نے ڈرامے میں اپنے کردار سمیت مختلف موضوعات پر گفتگو کی۔ اداکارہ نے بتایا کہ ان کی والدہ چاہتی تھیں کہ وہ ڈاکٹر بنیں کیونکہ ان کی والدہ بھی ڈاکٹر تھیں تاہم نائمہ ایسا نہیں چاہتی تھیں، نائمہ نے بتایا کہ انہوں نے انٹرمیڈیٹ پری میڈیکل سے کیا تھا اور میڈیکل انٹری ٹیسٹ والے دن وہ سوتے سے اٹھی ہی نہیں اور جان کر انٹری ٹیسٹ چھوڑ دیا کیونکہ انہیں ڈاکٹر بننے میں کوئی دلچسپی نہیں تھی۔ A post shared by Galaxy Lollywood (@galaxylollywood) کبھی میں کبھی تم کی اداکارہ نے بتایا کہ پھر انہوں نے ماس کمیونیکیشن (ابلاغِ عامہ) میں ایڈمیشن لے لیا اور یوں شوبز کی دنیا سے جڑ گئیں۔ نائمہ بٹ کے اس انٹرویو کی کلپ سوشل میڈیا پر وائرل ہو رہی ہے جس پر سوشل میڈیا صارفین اپنا ردعمل دے دیتے ہوئے اداکارہ پر تنقید کر رہے ہیں۔ A post shared by Galaxy Lollywood (@galaxylollywood) صارفین کا کہنا ہے کہ میڈیکل انٹری ٹیسٹ بہت مشکل ہوتا ہے اداکارہ کی تیاری نہیں ہوگی اس لئے سوتی رہ گئیں جبکہ دیگر صارفین کا کہنا ہے کہ اداکارہ من گھڑت کہانی بنا رہی ہیں ہمیں تو ہماری مائیں بارش میں بھی ٹیسٹ کیلئے اُٹھا دیتی تھیں انکی والدہ انہیں ڈاکٹر بنانا چاہتی ہوتیں تو ضرور سختی کرتیں۔ واضح رہے کہ نائمہ کبھی میں کبھی تم سے قبل عہدے وفا، داسی اور میں خواب بنتی ہوں میں اداکاری کر چکی ہیں تاہم انہیں حالیہ ڈرامے سے خوب پذیرائی حاصل ہوئی ہے۔ کبھی میں کبھی تم کی آخری قسط سنیما میں نشر کی گئی جس میں مصطفیٰ اور شرجینا کی زندگی اور شادی کو مثبت انداز میں دکھایا گیا، اس ڈرامے کو پاکستان سمیت پڑوسی ممالک میں بھی خوب پسند کیا گیا تھا۔,entertainment
17,’سدھو موسے والا واپس آگیا‘ گلوکار کے ننھے بھائی کی تصویر وائرل,https://www.express.pk/story/2732131/sidhu-moosy-wala-wapas-agaya-gulukar-k-nanhy-bhai-ki-tasweer-viral,بھارت کے آنجہانی پنجابی گلوکار سدھو موسے والا کے چھوٹے بھائی کی تصویر سوشل میڈیا پر وائرل ہوگئی۔ آنجہانی بھارتی گلوکار سدھو موسے والا کے والدین بلکور سنگھ اور چرن کور کی جانب سے گلوکار کے آفیشل انسٹاگرام اکاؤنٹ پر اپنے چھوٹے بیٹے شبھدیپ موسے والا کی دل کو چھو لینے والی ویڈیو اور تصویر شیئر کی ہے۔ اس ویڈیو میں دیکھا جا سکتا ہے کہ آنجہانی گلوکار کا چھوٹا بھائی گلابی رنگ کی پگڑی پہنے ہوئے اپنے والد کی گود میں بیٹھا ہے جبکہ والدہ بھی ساتھ بیٹھی ہیں، ویڈیو میں سدھو موسے والا کی بچپن کی تصاویر بھی شامل کی گئی ہیں۔ A post shared by Sidhu Moosewala (ਮੂਸੇ ਆਲਾ) (@sidhu_moosewala) سوشل میڈیا پر دنیا بھر میں کروڑوں دلوں پر راج کرنے والے سدھو کے چھوٹے بھائی کی یہ ویڈیو اور تصویر خوب وائرل ہو رہی ہے اور مداح اس ننھے بچے کو سدھو کا ہمشکل یا ہندو مذہب کے مطابق آنجہانی گلوکار کا دوسرا جنم قرار دے رہا ہے۔ سوشل میڈیا صارفین کی جانب سے شبھدیب کی تصویر پر دلچسپ تبصرے کئے گئے ہیں صارفین کا کہنا تھا کہ سدھو کا ننھا بھائی بلکل گلوکار کی کاربن کاپی ہے۔ یاد رہے کہ 2022 میں سدھو موسے والا کو ان کی گاڑی پر حملہ کرکے گولیاں مار کر قتل کر دیا گیا تھا جس کی ذمہ داری بدنام زمانہ بشنوئی گینگ نے قبول کی تھی۔ A post shared by ⚔️CHAMPION ⚔️ (@terachampionofficial) سدھو کے جانے کے بعد ان کی والدہ چرن کور نے 58 سال کی عمر میں دوسرے بیٹے کو جنم دیا تھا جس کا اعلان سدھو موسے والا کے والد کین جانب سے سوشل میڈیا پر کیا گیا تھا اور بھارتی پنجاب میں بچے کی پیدائش پر خوب جشن بھی منایا گیا تھا۔,entertainment
18,ترکیہ کے ’سلطان صلاح الدین ایوبی‘ اسٹار کا پاکستان آنے کا اعلان,https://www.express.pk/story/2732124/turkey-k-sultan-salah-uddin-ayyubi-star-ka-pakistan-ane-ka-elaan,ترکی کے اداکار اوغور گونیش کی سیریز ’سلطان صلاح الدین ایوبی‘ پاکستان میں بےحد مقبول ہو رہی ہے جس پر اداکار کی جانب سے ناظرین کی محبت اور جوش و جذبے پر شکریہ ادا کرتے ہوئے مداحوں سے ملاقات کیلئے جلد پاکستان کا دورہ کرنے کا اعلان کیا گیا ہے۔ ترک اداکار اوغور گونیش کی تاریخی ڈراما سیریز ’سلطان صلاح الدین ایوبی‘ پاکستان اور ترکی کے مشترکہ پروڈکشن کا ایک اہم منصوبہ ہے۔ یہ سیریز مشہور مسلمان حکمران صلاح الدین ایوبی کی زندگی اور فتوحات پر مبنی ہے، جس نے کو گشتہ برس ترکی اور اب پاکستان میں نشر کیا گیا ہے اور اسے پاکستانی ناظرین کی جانب سے بھی بھرپور پذیرائی مل رہی ہے۔ نجی ٹی وی پر اردو ڈبنگ کے ساتھ نشر ہونے والی اس سیریز کی ہر قسط کو یوٹیوب پر ڈھائی ملین سے زائد ویوز مل رہے ہیں جبکہ سوشل میڈیا پر بھی اس کے کلپس وائرل ہو رہے ہیں۔ اوغور گونیش اس ڈرامے میں مرکزی کردار ادا کر رہے ہیں جبکہ ہمایوں سعید، عدنان صدیقی، ڈاکٹر کاشف انصاری، احمد فاروق بقا چک، اور ڈاکٹر جنید علی شاہ اس پروڈکشن کے پروڈیوسرز ہیں، جنہوں نے اس پروجیکٹ پر خطیر رقم خرچ کی ہے۔ حالیہ دنوں میں، اوغور گونیش نے ایک پاکستانی صحافی کو انٹرویو دیا، جنہوں نے ترکی میں اس ڈرامے کے سیٹ کا دورہ کیا۔ اوغور نے انٹرویو میں پاکستانی مداحوں سے اپنی محبت کا اظہار کرتے ہوئے کہا اعلان کیا ہے کہ انہیں پاکستان سے بھرپور ردعمل مل رہا ہے اور وہ تین ماہ بعد پاکستان کا دورہ کریں گے۔ اداکار نے بتایا کہ ان دنوں وہ سیریز کے دوسرے سیزن کی شوٹنگ میں مصروف ہیں، انہوں نے بتایا کہ پاکستانی مداحوں کی جانب سے انہیں بے شمار پیغامات موصول ہو رہے ہیں۔ A post shared by OyeYeah (@oyeyeah.official) یاد رہے کہ مشہور ڈرامے سلطان صلاح الدین ایوبی کے پہلے سیزن میں اداکار نور الحسن نے شیخ عبد القادر کا کردار ادا کرتے ہوئے ترکش سیریز میں اپنا ڈیبیو دیا ہے۔,entertainment
19,نعمان اعجاز اور صبا قمر بولڈ مناظر فلمانے پر تنقید کی زد میں,https://www.express.pk/story/2732113/nauman-ejaz-or-saba-qamat-bold-manazir-filmane-pr-tanqeed-ki-zad-main,نعمان اعجاز اور صبا قمر کی ویب سیریز کے بولڈ سین پر سوشل میڈیا صارفین کی تنقیدپر وائرل ہو رہے ہیں پاکستان شوبز کے سینئر اداکار نعمان اعجاز اور اداکارہ صبا قمر اپنی بہترین اداکاری کی وجہ سے انڈسٹری میں ایک نمایاں مقام رکھتے ہیں تاہم یہ دونوں ہی ان دنوں سوشل میڈیا پر شدید ترنقید کا سامنا کرنا رہے ہیں۔ صبا قمر نے اپنے مقبول حالیہ ڈراموں ’فراڈ‘، ’سرِ راہ‘، ’سیریل کلر‘ اور ’پاگل خانہ‘ جیسے شاندار پراجیکٹس میں اپنی شاندار پرفارمنس سے ناظرین کی توجہ حاصل کی ہے، جبکہ نعمان اعجاز بھی ’دنیہ پور‘، ’ہم دونوں‘ اور ’بسمل‘ میں اپنی بہترین اداکاری کے باعث خوب پذیرائی حاصل کر رہے ہیں۔ ان دونوں ورسٹائل اداکاروں نے مختلف ڈراموں میں بھی ایک ساتھ کام کیا ہے، جن میں ’اُلو برائے فروخت نہیں‘، ’جو چلے تو جان سے گزر گئے‘ اور ’مسٹر اینڈ مسز شميم‘ شامل ہیں۔ تاہم نعمان اعجاز اور صبا قمر کی ویب سیریز ’مسٹر اینڈ مسز شميم‘ کے ایک بولڈ سین نے سوشل میڈیا پر تہلکہ مچا دیا ہے جس میں انہیں ایک دوسرے کے بےحد قریب دیکھا جاسکتا ہے، زی فائیو پر نشر کی جانے والی اس ویب سیریز  کی کہانی ایک ایسے جوڑے کے گرد گھومتی ہے جو ایڈز کا شکار ہے۔ اس سین کے منظرِ عام پر آنے کے بعد سوشل میڈیا صارفین کی جانب سے صبا اور نعمان اعجاز کو شدید تنقید کا سامنا کرنا پڑ رہا ہے۔ کچھ صارفین کا کہنا ہے کہ صبا قمر اور نعمان اعجاز جیسے باصلاحیت اداکاروں کو ایسے غیر اخلاقی مناظر والا سین کرنے کی ضرورت نہیں تھی۔ ایک صارف نے تبصرہ کیا، ’مجھے لگا کہ یہ کسی نیٹ فلکس سیریز کا سین ہے، مگر افسوس کے ساتھ کہنا پڑ رہا ہے کہ یہ پاکستانی اداکار ہیں۔‘ ایک اور صارف نے لکھا، ’یہ وہی اداکار ہیں جو وضو کے ساتھ گھر سے نکلنے کا دعویٰ کرتے ہیں اور اس کے بعد ایسی چیزیں شوٹ کرتے ہیں۔‘ سوشل میڈیا پر صارفین کی جانب سے خاص طور پر سرِ راہ ڈرامے کی اداکارہ صبا قمر کو کڑی تنقید کا نشانہ بنایا جا رہا ہے۔,entertainment
20,سلمان خان اور لارنس بشنوئی پر گانا لکھنے والا رائٹر گینگ کے نشانے پر,https://www.express.pk/story/2732103/salman-khan-or-bishnoi-pr-gana-likhne-wala-writer-bishnoi-gang-k-nishane-pr,بالی ووڈ کے سپر اسٹار سلمان خان کو ایک مرتبہ پھر جان سے مارنے کی دھمکی ملی ہے جبکہ اس بار انہیں ایک چیلنج بھی دیا گیا ہے۔ بھارتی میڈیا رپورٹس کے مطابق سلمان خان کو مبینہ طور پر لارنس بشنوئی گینگ سے ملنے والی جان سے مارنے کی دھمکی کے دو دن بعد، جمعرات 7 نومبر کو ایک اور دھمکی آمیز پیغام موصول ہوا ہے۔ ممبئی پولیس کے ایک ترجمان نے جمعہ کی صبح بتایا کہ ’گزشتہ رات ممبئی ٹریفک کنٹرول روم کو اداکار سلمان خان کے خلاف ایک اور دھمکی آمیز پیغام موصول ہوا، جس میں لارنس بشنوئی گینگ کا نام سامنے آیا۔ معاملے میں ورلی پولیس نے مقدمہ درج کر لیا ہے اور تفتیش شروع کر دی  گئی ہے‘۔ رپورٹ کے مطابق ممبئی ٹریفک پولیس ہیلپ لائن پر موصول ہونے والے اس نئے پیغام میں اداکار سلمان خان سے 5 کروڑ روپے کا مطالبہ کیا گیا جبکہ پیغام میں مبینہ طور پر گینگ کے افراد نے ایک نغمہ نگار (سانگ رائٹر) کو بھی جان سے مارنے کی دھمکی دی ہے، جس نے لارنس بشنوئی کے متعلق گانا لکھا ہے۔ بشنوئی گینگ کی جانب سے ملنے والے دھمکی آمیز  پیغام میں یہ بھی کہا کہ اداکار کے حمایتیوں کو بھی نشانہ بنایا جائے گا اور سلمان خان کو چیلنج بھی کیا گیا ہے کہ اگر اداکار راٹر کو بچا سکتے ہیں تو بچالیں۔ ٹریفک پولیس نے اس حوالے سے ورلی پولیس کو آگاہ کردیا ہے اور کال کے حوالے سے تمام معلومات فراہم کردی ہے، پولیس پیغام بھیجنے والے شخص کو ٹریس کرنے کی کوشش کر رہی ہے۔ یاد رہے کہ اس سے قبل 5 نومبر کو ممبئی پولیس کو سلمان خان کے لئے ایک اور دھمکی آمیز پیغام موصول ہوا تھا جس میں انہیں یا تو معافی مانگنے یا اپنی حفاظت کے لئے 5 کروڑ روپے ادا کرنے کا کہا گیا تھا۔ اس سلسلے میں ایک 32 سالہ شخص کو، جس کا تعلق راجستھان کے علاقے جالور سے ہے، کرناٹک میں گرفتار کیا گیا اور بدھ کے روز اسے مہاراشٹر پولیس کے حوالے کر دیا گیا تھا۔ پولیس ذرائع کے مطابق، گرفتار شخص کی شناخت بھیکھا رام عرف وکرم کے طور پر کی گئی ہے جو کہ یومیہ اجرت پر کام کرنے والا مزدور ہے اور لارنس بشنوئی کا مداح ہونے کا دعویٰ کرتا ہے۔ پولیس نے بتایا کہ بھیکھا رام نے ایک علاقائی نیوز چینل پر خبر دیکھنے کے بعد ممبئی پولیس کنٹرول روم میں کال کر کے سلمان خان کو دھمکی دی تھی۔,entertainment
21,زینت امان کی 12 سال بعد ازدواجی زندگی چھوڑنے کی اصل وجہ سامنے آگئی,https://www.express.pk/story/2732061/zeenataman-ki-12years-bad-izdiwaji-zindgai-chorne-ki-asal-waja-samne-agayi,بالی وڈ کی مشہور اداکارہ زینت امان نے اپنے شوہر مظہر خان کے ساتھ اپنی شادی کے مشکل لمحات کے بارے میں انکشاف کیا۔ زینت امان نے بتایا کہ شادی کے پہلے سال ہی انہیں اندازہ ہوگیا تھا کہ یہ فیصلہ ان کی زندگی کا سب سے بڑا غلط قدم تھا۔ 1985 میں شادی کے بعد انہیں شوہر کی بے وفائی کا علم ہوا، مگر اپنے دو بچوں کی خاطر انہوں نے 12 سال اس رشتے کو نبھایا۔ ایک پرانے انٹرویو میں زینت نے بتایا کہ جب ان کا پہلا بیٹا پیدا ہوا تو وہ شادی ختم کرنے کا سوچ رہی تھیں، مگر انہوں نے اپنے بچے کو موقع دینے کے لیے اپنے شوہر کے ساتھ رہنے کا فیصلہ کیا۔ انہوں نے مظہر خان کی بیماری میں ان کی دیکھ بھال کو اپنی ذاتی ذمہ داری بنا لیا اور شوہر کی بیماری کے دوران انہیں انجکشن دینا، ڈریسنگ کرنا اور بیگ تبدیل کرنا بھی آ گیا۔ زینت امان نے مزید کہا کہ اس تمام عرصے میں انہیں کبھی اپنے لئے ہمدردی یا محبت نہیں ملی۔ شوہر کی صحت بحال ہونے کے بعد مظہر خان دواؤں کے عادی ہوگئے، جس سے ان کی گردوں کو نقصان پہنچا۔ زینت نے کہا کہ انہوں نے اپنے بچوں کی خاطر یہ رشتہ نبھانے کی پوری کوشش کی، مگر آخرکار اپنی ذہنی سکون کی خاطر انہوں نے اس رشتے کو چھوڑنے کا فیصلہ کیا۔,entertainment
22,علی فضل اور ریچا چڈھا کی ننھی پری کا نام سامنے آگیا,https://www.express.pk/story/2732057/alifazal-or-richachaddha-ki-nanhi-pari-ka-naam-samne-aagya,"بالی ووڈ کی معروف اداکارہ ریچا چڈھا اور ان کے شوہر اداکار علی فضل نے اپنی نومولود بیٹی کے نام کا اعلان کر دیا۔ ریچا نے انسٹاگرام پر اپنی بیٹی اور علی کے ساتھ کچھ دلکش تصاویر شیئر کرتے ہوئے بتایا کہ انہوں نے اپنی بیٹی کا نام زونیرا ادا فضل رکھا ہے۔ بھارتی میڈیا کے مطابق زونیرا اردو زبان کا لفظ ہے جس کا مطلب ""جنت کے پھول"" ہے، جبکہ ""ادا"" لفظ جرمن اور یونانی زبانوں سے لیا گیا ہے جس کے معنی ""محنتی"" کے ہیں۔ یاد رہے کہ ریچا چڈھا اور علی فضل کی شادی 2020ء میں ہوئی تھی، اور ان کے گھر 16 جولائی 2024ء کو بیٹی کی پیدائش ہوئی۔",entertainment
23,پاکستانی فلمی ستاروں کا سرکاری اعزازات واپس کرنے کا اعلان,https://www.express.pk/story/2732055/pakstani-flmi-staro-ka-srkari-aaazazat-oaps-krn-ka-aaalan,پاکستانی فلمی صنعت کے مشہور ہدایتکار سید نور اور دیگر فنکاروں نے اپنی سرکاری اعزازات حکومت کو واپس کرنے کا اعلان کرتے ہوئے کہا کہ یہ اعزازات صرف دیوار کی زینت بن کر رہ گئے ہیں۔ ان کا کہنا تھا کہ حکومت فنکاروں کو کوئی سہولت فراہم نہیں کرتی، نہ ٹرین میں آدھی ٹکٹ پر سفر کا موقع ملتا ہے اور نہ ہی ہوائی سفر میں کوئی رعایت دی جاتی ہے۔ یہ اعلان اداکارہ میرا کی رہائشگاہ پر منعقدہ عشایئے کے دوران کیا گیا، جو پاکستان فلم پروڈیوسر ایسوسی ایشن کے اعزاز میں دیا گیا تھا۔ عشائیے میں نامور فلمی شخصیات جیسے کہ شہزاد رفیق، مسعود بٹ، صفدر ملک، معمر رانا، لیلی علی اور گلوکار وارث بیگ نے بھی شرکت کی۔ سید نور کے اعلان پر تقریب میں موجود تمام شخصیات نے تالیاں بجا کر اس فیصلے کی حمایت کی۔ معمر رانا نے اس موقع پر کہا کہ کچھ لوگ ہمیں فلم انڈسٹری کے زوال کا ذمہ دار ٹھہراتے ہیں، لیکن سوال یہ ہے کہ ہمیں آپ نے دیا کیا ہے؟ اداکارہ میرا نے کہا کہ اگر وہ پاکستان فلم انڈسٹری کی اصل کہانی سنائیں گی تو وہ جذباتی ہو جائیں گی۔ انہوں نے کہا کہ ان کے دل اور آنسو اس انڈسٹری سے جڑے ہیں، جس کی کہانی ایک پل میں نہیں سنائی جا سکتی۔,entertainment
24,منی رتنم اور کمل ہاسن کی 37 سال بعد واپسی، 'ٹھگ لائف' کا زبردست ٹیزر جاری,https://www.express.pk/story/2732050/maniratnam-or-kamalhassan-ki-37years-bad-wapsi-thuglife-ka-teaser-release,لیجنڈری کمل ہاسن کے 70ویں جنم دن کے موقع پر ان کی نئی فلم ’ٹھگ لائف‘ کا ٹیزر جاری کر دیا گیا ہے، جس نے ان کے مداحوں کو حیران کر دیا ہے۔ اس فلم میں کمل ہاسن اور مشہور ڈائریکٹر منی رتنم 37 سال بعد دوبارہ اکٹھے ہو رہے ہیں۔ فلم میں ایکشن اور ڈرامے کی بھرپور جھلک دکھائی گئی ہے، جس میں سلہامبرسن بھی شامل ہیں جنہوں نے اپنے رقص سے شائقین کو خوش کر دیا۔ تاہم، تریشا کرشنن کی عدم موجودگی نے کچھ مداحوں کو مایوس کیا۔ فلم کی کہانی کے بارے میں تفصیلات ابھی تک سامنے نہیں آئیں، لیکن ذرائع کے مطابق ٹھگ لائف میں کمل ہاسن کا مخصوص اندازِ ڈرامہ، ایکشن اور معاشرتی پیغام نمایاں ہوگا۔ ’ٹھگ لائف‘ میں کمل ہاسن کے ساتھ سلہامبرسن، تریشا کرشنن، اشوک سیلوان، ایشوریا لیکشمی، جوجو جارج، علی فضل، پنکج تریپاتھی، جسو سینگپتا اور سانیہ ملہوترا جیسے مشہور اداکار بھی شامل ہیں۔ فلم کی ریلیز 5 جون 2025 کو طے کی گئی ہے، جبکہ کمال ہاسن کی اس فلم کو دیکھنے کے لیے ان کے پرستار بے چینی سے انتظار کر رہے ہیں۔,entertainment
25,آمنہ ملک کو شادی کے بعد کن حقیقتوں کا سامنا کرنا پڑا؟,https://www.express.pk/story/2732044/shadi-ke-baad-amnamalik-ko-kin-haqiqaton-ka-samna-karna-para,پاکستانی اداکارہ اور ماڈل آمنہ ملک نے حال ہی میں ندا یاسر کے مارننگ شو میں شرکت کرتے ہوئے اپنی شادی کے تجربات اور اس میں آنے والی تبدیلیوں پر کھل کر بات کی۔ آمنہ ملک نے بتایا کہ انہوں نے صرف ساڑھے 18 سال کی عمر میں شادی کی تھی، یہ سوچ کر کہ شادی کے بعد مزے ہوں گے، ڈانس، مہندی اور خوشیوں کی تقریبات ہوں گی۔ مگر شادی کے بعد ان کی زندگی میں ذمہ داریوں کا ایک نیا باب شروع ہوگیا۔ آمنہ ملک نے بتایا کہ شادی کے بعد انہیں پہلی بار احساس ہوا کہ شادی محض تقریبات تک محدود نہیں ہوتی بلکہ اس میں گھر اور سسرالی ذمہ داریاں بھی شامل ہوتی ہیں۔ انہوں نے کہا کہ انہیں نئے گھر میں جانا اور وہاں کے اصول و ضوابط کو سمجھنا بھی ضروری تھا۔ اداکارہ کا کہنا تھا کہ پہلے ان کے ذہن میں شادی کا مطلب صرف خوشیاں اور میل ملاپ تھا، مگر شادی کے چند دن بعد جب تقریبات ختم ہوگئیں تو انہیں اندازہ ہوا کہ زندگی کی اصل ذمہ داریاں کیا ہیں اور شادی کی حقیقت کیا ہے۔ آمنہ نے مزید بتایا کہ شادی کے بعد ان کو سسرالی گھر کی پابندیاں اور اپنے فیصلوں کی محدودیت کا بھی سامنا کرنا پڑا، جس سے انہوں نے بہت کچھ سیکھا۔,entertainment
26,سلمان خان کو قتل کی دھمکی دینے والا شخص کرناٹکا سے گرفتار,https://www.express.pk/story/2732030/salmankhan-ko-dhamki-dene-wala-shaks-arrest-lawrancebishnoi-ka-fan-nikla,"ہویری کے سپرنٹنڈنٹ پولیس انشو کمار نے بتایا کہ ""مہاراشٹر اے ٹی ایس"" کی اطلاع پر کارروائی کرتے ہوئے ملزم کو ہویری ٹاؤن سے گرفتار کیا گیا۔ ذرائع کے مطابق ملزم کرناٹکا کے مختلف علاقوں میں مزدوری کر رہا تھا اور گوودر اونی میں کرائے کے ایک کمرے میں رہائش پذیر تھا۔ ملزم نے ممبئی پولیس کو کال کر کے دھمکی دی کہ اگر سلمان خان نے ان کے مندر میں جا کر معافی نہیں مانگی یا پانچ کروڑ روپے ادا نہیں کیے تو انہیں قتل کر دیا جائے گا۔ ملزم نے اپنے آپ کو لارنس بشنوئی کے بھائی کے طور پر پیش کیا۔ مزید تحقیقات کے لیے ملزم کو ممبئی لایا جا رہا ہے۔ سلمان خان کے حوالے سے، وہ اس وقت بگ باس 18 اور اپنی آنے والی فلم سکندر کی شوٹنگ میں مصروف ہیں۔",entertainment
27,نیا پروجیکٹ، نیا اسٹائل! پری نیتی چوپڑا کا اشارہ، مداح تجسس میں مبتلا,https://www.express.pk/story/2732026/newprject-newstyle-parinitichopra-ka-ishara-madah-tajassus-main-mubtila,"بالی ووڈ اداکارہ پری نیتی چوپڑا نے اپنے سوشل میڈیا اکاؤنٹ پر اپنی نئی فلم کا اشارہ دے کر مداحوں کی توجہ حاصل کرلی ہے۔ حال ہی میں کروا چوتھ اور دیوالی منانے کے بعد، پری نیتی نے اپنے بالوں کو نیا اسٹائل دیا ہے اور اس موقع پر ایک پوسٹ میں لکھا کہ ""نئی فلم، نئے بال""۔ پری نیتی نے اپنے نئے اسٹائل کی تصاویر شیئر کیں اور کراوماکے سیلون کا شکریہ ادا کیا۔ مداحوں نے ان کی تصاویر پر محبت بھرے تبصرے کیے، جیسے ""کیا پیاری لگ رہی ہو"" اور ""بہت خوبصورت""، اور ان کے نئے پروجیکٹ کے لئے نیک خواہشات کا اظہار کیا۔ کچھ مداحوں نے تو انہیں ورون دھون کے ساتھ فلم میں دیکھنے کی خواہش بھی ظاہر کی۔ پری نیتی چوپڑا نے اپنی آخری فلم ""امر سنگھ چمکیلا"" میں بہترین اداکاری سے لوگوں کے دل جیت لیے تھے۔",entertainment
28,وکی کوشل اور الو ارجن کی فلموں کی ریلیز تاریخوں میں تبدیلی، باکس آفس پر بڑی ٹکر سے اجتناب,https://www.express.pk/story/2732022/oki-koshl-aor-alo-arjn-ki-flmo-ki-riliz-tarikho-mi-tbdili-baks-aafs-pr-bi-kr-s-ajtnab,"وکی کوشل کی تاریخی فلم ""چھاوا"" کی ریلیز کو ملتوی کر دیا گیا ہے تاکہ اس کا سامنا الو ارجن کی فلم ""پشپا 2: دی رول"" سے نہ ہو۔ ""چھاوا""، جو کہ چھترپتی شیواجی مہاراج کے بیٹے سمبھاجی مہاراج کی زندگی پر مبنی ہے، ایک بڑا پروجیکٹ ہے جس پر کئی سالوں سے کام ہو رہا ہے۔ ذرائع کے مطابق پروڈکشن ہاؤس اور فلم کے ہدایتکار لکشمن اُتیکر نے یہ فیصلہ کیا ہے تاکہ فلم کو مناسب توجہ مل سکے اور اس کا باکس آفس پر بہترین ممکنہ اثر پڑے۔ دلچسپ بات یہ ہے کہ رشمیکا مندنا، جو ""پشپا 2"" میں ایک اہم کردار ادا کر رہی ہیں، ""چھاوا"" کا بھی حصہ ہیں۔ فی الحال ""چھاوا"" کی نئی ریلیز کی تاریخ کا اعلان نہیں کیا گیا، لیکن ""پشپا 2"" سے مقابلہ نہ کرنے کا یہ فیصلہ دونوں فلموں کے لیے فائدہ مند ثابت ہو سکتا ہے۔",entertainment
29,دیپیکا پڈوکون اور رنویر سنگھ کی بیٹی کے نام پر تنازع، نام 'دعا' کیوں رکھا؟,https://www.express.pk/story/2732018/deepikapadukon-or-ranvirsingh-ki-beti-ke-name-par-tanaza-name-dua-kyun-rakha,"بالی ووڈ کے مشہور جوڑی دیپیکا پڈوکون اور رنویر سنگھ کو اپنی بیٹی کا نام ""دعا"" رکھنے پر سوشل میڈیا پر شدید تنقید کا سامنا ہے۔ جوڑے نے دیوالی کے موقع پر اپنی نومولود بیٹی کی تصویر شیئر کرتے ہوئے اعلان کیا کہ انہوں نے اس کا نام ""دعا"" رکھا ہے، جس کا مطلب ہے ""دعا""، اور کہا کہ وہ ان کی دعاؤں کا جواب ہے۔ تاہم، سوشل میڈیا پر چند صارفین نے اس پر سوال اٹھایا کہ ہندو مذہب سے تعلق رکھنے والے اس جوڑے نے اپنی بیٹی کا عربی نام کیوں رکھا۔ ناقدین نے کہا کہ جوڑے کو سنسکرت کا متبادل نام ""پرارتھنا"" رکھنا چاہیے تھا جس کا مطلب بھی دعا ہی ہے۔ سوشل میڈیا پر کچھ صارفین نے کہا کہ ""ہندی نام کیوں نہیں؟"" جبکہ کچھ نے جوڑے کی مذہبی شناخت کی طرف اشارہ کرتے ہوئے کہا کہ انہیں اپنے ثقافتی ورثے سے کوئی نام رکھنا چاہیے تھا۔ دیپیکا اور رنویر، جو اپنے کلچر کے تئیں عزت کا رویہ رکھتے ہیں، نے اپنی شادی میں ہندو اور سکھ روایات کو شامل کیا تھا۔ تاہم، موجودہ دور میں بھارت میں بڑھتی ہوئی مذہبی تقسیم اور عدم برداشت کے ماحول میں اس فیصلے نے ایک بار پھر مذہبی حساسیت کو اجاگر کیا ہے۔ دوسری جانب، کئی مداحوں نے جوڑے کے فیصلے کی حمایت کی اور کہا کہ والدین کو یہ آزادی ہونی چاہیے کہ وہ اپنے بچوں کے نام کسی بھی ثقافتی پس منظر سے رکھ سکیں۔",entertainment
30,"""رنبیر کپور کے مداحوں کے لیے خوشخبری: 'اینمل پارک' کا انتظار ختم ہونے والا ہے""",https://www.express.pk/story/2732017/ranbirkapoor-ke-fans-kelye-goodnews-animalpark-ka-wait-end-honay-wala-hai,"بالی ووڈ سپر اسٹار رنبیر کپور کی 2023 کی مشہور فلم ""اینمل"" میں ان کے کردار رنوِجئے سنگھ کی شدید پرفارمنس نے شائقین پر گہرا اثر چھوڑا ہے، اور فلم کے پوسٹ کریڈٹس سین نے اگلے سیکوئل ""اینمل پارک"" کی طرف اشارہ کیا، جس نے مداحوں میں مزید جوش و خروش پیدا کر دیا۔ حال ہی میں، بھوشن کمار نے ""اینمل پارک"" کے بارے میں خصوصی بات چیت میں بتایا کہ یہ پروجیکٹ واقعی بننے جا رہا ہے اور فلم کی شوٹنگ چھ ماہ بعد شروع ہوگی۔ بھوشن کمار نے کہا، ""ہم چھ ماہ کا وقفہ لیں گے اور پھر فوراً 'اینمل پارک' کا آغاز کریں گے۔"" سندیپ ریڈی وانگا اس وقت پربھاس کے ساتھ اپنی تلگو فلم ""اسپرٹ"" پر کام کر رہے ہیں، لیکن وہ بھی جلد ""اینمل"" کی دنیا میں واپس جانے کے لیے پُرجوش ہیں۔ رنبیر کپور نے بھی اس سیکوئل کے بارے میں اپنے جوش کا اظہار کیا اور بتایا کہ ونگا نے انہیں ""اینمل پارک"" کے کچھ مناظر سنائے، جنہوں نے انہیں مزید تجسس میں ڈال دیا۔ علاوہ ازیں، رنبیر کپور اس وقت نیتیش تیواری کی ""رامائن"" اور سنجے لیلا بھنسالی کی فلم ""لو اینڈ وار"" میں عالیہ بھٹ اور وکی کوشل کے ساتھ کام کر رہے ہیں۔",entertainment
31,سنیل شیٹھی حادثے کا شکار، شدید زخمی ہوگئے,https://www.express.pk/story/2732006/sunil-shetty-hadsy-ka-shikar-shadid-zakhmi-hogaye,بالی ووڈ کے مقبول اداکار سنیل شیٹھی شوٹنگ کے دوران حادثے کا شکار ہوکر زخمی ہو گئے۔ بھارتی میڈیا کے مطابق سنیل اپنی نئی ویب سیریز ’ہنٹر 2‘کی شوٹنگ کر کر رہے تھے کہ جب ایکشن سین فلماتے ہوئے ایک وزنی لکڑی ان کی پسلیوں پر لگ گئی جس سے انہیں شدید چوٹ آئی۔ ڈاکٹروں کو فوراً سیٹ پر بلایا گیا تاکہ ان کا معائنہ کیا جا سکے، اداکار کا ایکسرے بھی کیا گیا ہے جس سے معلوم ہوا ہے کہ ان کی پسلیوں پر گہری چوٹ آئی ہے، پنک وِلا کو اداکار کی ٹیم کے زرائع نے بتایا ہے کہ وہ شدید تکلیف میں ہیں اور فی الوقت شوٹنگ کو روک دیا گیا ہے۔ تاہم اداکار نے اپنی انسٹاگرام اسٹوری پر مداحوں کو اپنی صحت سے متعلق آگاہ کرتے ہوئے یہ اطلاع دی ہے کہ وہ معمولی زخمی ہوئے ہیں اور جلد شوٹنگ پر واپس جائیں گے۔ یاد رہے کہ گزشتہ برس ایمیزون مینی ٹی وی پر ریلیز کی جانے والی ویب سیریز ہنٹر میں سنیل شیٹھی نے نے اے سی پی وکرم کا کردار نبھایا تھا۔ یہ سیریز ممبئی کے انڈرورلڈ پر مبنی ہے جہاں وکرم مختلف چیلنجز کا سامنا کرتے ہیں۔ اس ویب سیریز کے اگلے سیزن میں میں سنیل شیٹھی کے ساتھ ایشا دیول اور جیکی شراف بھی مرکزی کردار نبھاتے نظر آئیں گے جبکہ راہل دیو، برکھا بشٹ، مہر آہوجا، کرنویر شرمااور دیگر اداکار بھی معاون کرداروں میں شامل ہیں۔ ہنٹر 2 کے علاوہ، سنیل شیٹھی مزید منصوبوں پر بھی کام کر رہے ہیں جن میں ’ویلکم ٹو دی جنگل‘ شامل ہے  جس میں وہ اکشے کمار کے ساتھ نظر آئیں گے۔,entertainment
32,خلیل الرحمٰن ہنی ٹریپ کیس میں اہم پیشرفت,https://www.express.pk/story/2732001/khalil-ur-rehman-honeytrap-case-me-aham-peshraft,پاکستان شوبز کے معروف ڈرامہ نگار خلیل الرحمٰن ہنی ٹریپ کیس کی ملزمہ نے توہین عدالت کی درخواست دائر کردی۔ رپورٹ کے مطابق عدالت میں درخواست ہنی ٹریپ کیس کی ملزمہ درخواست آمنہ عروج کی والدہ نے دائر کی ہے۔ توہین عدالت کی درخواست میں ایف آئی اے کو فریق بنایا گیا ہے، درخواست میں ملزمہ کی جانب سے موقف اختیار کیا گیا ہے لاہور ہائیکورٹ نے آمنہ عروج کا بیان رکارڈ کرکے ایف آئی اے کو مقدمہ درج کرنے کا حکم دیا تھا، متعدد مرتبہ ایف آئی اے سے رجوع کیا لیکن سنوائی نہیں ہوئی۔ درخواست میں مزید کہا گیا کہ ایف آئی اے نے عدالتی حکم کی خلاف ورزی کی ہے۔ درخواست میں ملزمہ کی والدہ کی جانب سے استدعا کی گئی ہے کہ عدالت ایف آئی اے کے خلاف توہین عدالت کی کارروائی کرے۔ واضح رہے کہ عدالت نے ایف آئی اے کو نوٹس جاری کرتے ہوئے جواب طلب کر لیا ہے۔,entertainment
33,سلمان کے بعد شاہ رُخ خان کو بھی قتل کی دھمکی مل گئی,https://www.express.pk/story/2731990/salman-khan-k-baad-shahrukh-khan-ko-bhi-qatal-ki-dhamki-mil-gai,بالی ووڈ کے سپر اسٹار شاہ رخ خان کو حال ہی میں قتل کی دھمکی موصول ہوئی ہے۔ بھارتی میڈیا کے مطابق پولیس نے فوری طور پر تفتیش شروع کر دی جس سے معلوم ہوا کہ یہ دھمکی آمیز کال ریاست چھتیس گڑھ کے شہر رائے پور سے آئی۔ ممبئی پولیس نے باندرا پولیس اسٹیشن میں مقدمہ درج کر لیا ہے اور کال ٹریس کر کے ملزم کا پتہ لگا لیا ہے جس کی شماخت فیضان کے نام سے ہوئی ہے۔ رائے پور پولیس ملزم فیضان کو گرفتار کرنے کیلئے چھاپے مار کارروائیاں کر رہی ہے۔ مذکورہ ملزم کی جانب سے اداکار سے 50 لاکھ تاوان کا مطالبہ بھی کیا گیا ہے۔ یہاں یہ بات قابل غور ہے کہ یہ دھمکی اس وقت سامنے آئی جب سلمان خان کو مسلسل جان سے مارنے اور تاوان ادا کرنے کی دھمکیاں مل رہی ہیں  جس کے بعد اب شاہ رخ خان کو بھی قتل کی دھمکی دی گئی ہے۔ A post shared by Pinkvilla (@pinkvilla) دوسری جانب رائے پور ایس ایس پی سنتوش کمار سنگھ کے مطابق ممبئی پولیس نے ابھی تک رائے پور پولیس کو کسی کال کی باضابطہ اطلاع نہیں دی ہے۔ تاہم باندرا پولیس نے اس سلسلے میں بھارتی قانون کی کئی دفعات کے تحت مقدمہ درج کیا ہے اور  ان کا ملزم فیضان کو گرفتار کر کے ممبئی لے جا کر پوچھ گچھ کرنے کا ارادہ ہے۔,entertainment
34,کینسر کی تشخیص پر لگا تھا مرنے والی ہوں، منیشا کوئرالہ,https://www.express.pk/story/2731983/cancer-ki-tashkhis-pr-lga-taa-marne-wali-hon-manisha-koirala,نیپال سے تعلق رکھنے والی بالی ووڈ کی اداکارہ منیشا کوئرالہ نے ایک حالیہ انٹرویو میں انکشاف کیا ہے کہ جب ان میں کینسر کی تشخیص ہوئی تو انہیں لگا تھا کہ اب وہ مرجائیں گی۔ اداکارہ منیشا کوئرالہ کا انٹرویو سوشل میڈیا پر وائرل ہورہا ہے جس میں انہوں نے شوبز سمیت اپنی ذاتی زندگی کے بارے میں کھل کر بات کی۔ اداکارہ نے بتایا کہ جب 2012 میں ڈاکٹرز نے انہیں بتایا کہ وہ اوورین کینسر میں مبتلا ہیں تو یہ ان کیلئے ایک بہت بڑا دھچکا تھا اور انہیں ایسا محسوس ہوا تھا کہ اب وہ مرنے والی ہیں۔ A post shared by Ovacome ovarian cancer (@ovacomecharity) تاہم اداکارہ نے ہمت نہ ہارتے ہوئے بہادری سے اس مشکل کا شامنا کیا اور وہ کینسر کو شکست دینے میں کامیاب ہوگئیں۔ منیشا نے انکشاف کیا کہ جب انہوں نے کینسر پر قابو پالیا تو انہیں برطانوی شاہی خاندان کی بہو کیٹ مڈلنٹن جو خود بھی کینسر سے جنگ لڑ رہی ہیں، نے جذبات سے بھرا ایک خط لکھا تھا جس میں انہوں نے ادکارہ سے عیادت کی اور انکی خوب حوصلہ افزائی کی۔ A post shared by Manisha Koirala (@m_koirala) انٹرویو میں 54 سالہ منیشا نے کہا جب وہ کینسر سے جنگ لڑ رہی تھیں تو انہیں زندگی کی قیمت کا اندازہ ہوا  وہ چاہتی تھیں کہ وہ صحتیاب ہوجائیں اور انہیں ایک بار جینے کا موقع ملے تاکہ وہ اپنی زندگی کو بہتر انداز میں گزار سکیں، اداکارہ کا کہنا تھا کہ انہیں لگنے لگا تھا کہ اپنی اب تک کی زندگی انہوں نے سب کچھ صرف تباہ کیا تھا۔ اداکارہ نے انکشاف کیا جب بیماری تشخیص ہوئی تو انہیں یہ نہیں معلوم تھا کہ وہ اوورین کینسر کے آخری اسٹیج پر ہیں اس لئے وہ خوفزدہ ہوگئی تھیں اور موت کا ڈر انہیں مزید اذیت دے رہا تھا۔ A post shared by Manisha Koirala (@m_koirala) 1991 میں فلم سوداگر سے شوبز کی دنیا میں قدم رکھنے والی منیشا کو مادھوری کی ہمشکل قرار دیا گیا، اس پر بات کرتے ہوئے ان کا کہنا تھا کہ مادھوری بہترین اداکارہ ہیں اور ان کی ہمشکل قرار دیئے جانا ان کیلئے اعزاز کی بات تھی، منیشا اور مادھوری کا گانا ’بڑی مشکل بابا بڑی مشکل‘ بھی خوب مشہور ہوا تھا اور انہیں اس گانے میں ایک ساتھ بہت پسند کیا گیا تھا۔ یاد رہے کہ منیشا نے سالوں بعد سنجے لیلیٰ بھنسالی کی ویب سیریز ’ہیرا منڈی‘ سے بڑے پردے پر واپسی کی جس میں ان کی اداکاری کو خوب سراہا گیا۔,entertainment
35,برطانوی پارلیمنٹ نے ماہرہ خان کو بڑے اعزاز سے نواز دیا,https://www.express.pk/story/2731972/british-parliament-ne-mahira-khan-ko-bary-ayzaz-se-nawaz-dia,پاکستان شوبز کی صف اول کی اداکارہ ماہرہ خان کو برطانوی پارلیمنٹ کی جانب سے اچیومنٹ ایوارڈ سے نواز دیا گیا۔ ماہرہ خان نے فوٹو اینڈ ویڈیو شیئرنگ ایپ انسٹاگرام پر اسٹوری شیئر کی ہے جس میں انہوں نے برطانوی پالیمنٹ کی جانب سے ملنے والے ایوارڈ کی تصویر شیئر کی ہے اور اس پر شکریہ ادا کیا ہے۔ اداکارہ کو شوبز میں 2 دہائیوں سے دی جانے والی خدمات اور عالمی ثقافتی سفیر کے طور پر ان کے کردار کے اعتراف میں اس اعزاز سے نوازا گیا ہے۔ ماہرہ خان کی برطانوی پارلیمنٹ میں شرکت کی ویڈیوز سوشل میڈیا پر وائرل ہو رہی ہیں جس میں انہیں اچیومنٹ ایوارڈ وصول کرتے ہوئے دیکھا جاسکتا ہے۔ A post shared by Murtaza ali shah (@murtazaviews) ادکارہ کا کہنا تھا کہ یہ ایوارڈ وصول کرنا ان کیلئے باعث فخر ہے، ہاؤس آف پارلیمنٹ میں گفتگو کرتے ہوئے ماہرہ خان نے کہا کہ لڑکیوں کی تعلیم اور انہیں خودمختار بنانا بےحد ضروری ہے جبکہ ہر سطح پر خواتین کی کامیابی کو سراہتے ہوئے ان کی حوصلہ افزائی کرنی چاہیئے۔ A post shared by Murtaza ali shah (@murtazaviews) A post shared by Murtaza ali shah (@murtazaviews) واضح رہے کہ ماہرہ خان ان دنوں لندن میں موجود ہیں جہاں وہ ہمایوں سعید کے ساتھ اپنی آنے والی فلم ’لو گرو‘ کی شوٹنگ میں مصروف ہیں جو آئندہ سال ریلیز کی جائے گی۔,entertainment
36,سارہ علی خان اور سدھارتھ ملہوترا نے نئی فلم سائن کرلی، کب ریلیز ہوگی؟,https://www.express.pk/story/2731960/sar-ali-khan-or-sidhart-malhotra-ne-nai-film-sign-krli-kb-release-hogi,"بالی ووڈ کی خوبرو اداکارہ سارہ علی خان، جو آخری بار نیٹ فلکس کی فلم ’مرڈر مبارک‘ میں نظر آئیں تھیں، جلد ایک نئی فلم میں پہلی مرتبہ سدھارتھ ملہوترا کے ساتھ بڑے پردے پر جلوہ گر ہوں گی۔ یہ فلم معروف ہدایتکار دیپک مشرا کی ہدایتکاری میں بنائی جائے گی، جو مشہور ویب سیریز ’پنچایت‘ کی کیلئے جانے جاتے ہیں۔ بھارتی میڈیا کے مطابق فلم کا نام تاحال طے نہیں ہوسکا لیکن یہ بتایا گیا ہے کہ اس فلم کی کہانی دیہی پس منظر پر مبنی ایک لوک داستان کے گرد گھومتی ہے۔ اس نئے پراجیکٹ میں دونوں اداکاروں کو پہلی بار ایک ساتھ دیکھا جائے گا تاہم فلم سے متعلق مزید تفصیلات ابھی راز ہی رکھی گئی ہیں۔ A post shared by Sara Ali Khan (@saraalikhan95) بالی ووڈ کے چھوڑے نواب سیف علی خان کی بڑی صاحبزادی سارہ علی خان کیی اس فلم کی شوٹنگ 2025 میں شروع کی جائے گی۔ دیہی پس منظر اور لوک کہانی پر مبنی اس فلم میں سارہ اور سدھارتھ کی جوڑی شائقین کے لیے ایک نیا تجربہ ہوگا۔ A post shared by Sidharth Malhotra (@sidmalhotra) سارہ علی خان کے دیگر پراجیکٹس میں فلم ’میٹرو ان دنو‘ بھی شامل ہے، جس کے ہدایتکار انوراگ باسو ہیں۔ دوسری جانب سدھارتھ ملہوترا، جو حال ہی میں ایکشن تھرلر فلم ""یودھا"" میں نظر آئے تھے انہوں نے ابھی تک کوئی نئے پروجیکٹ کا اعلان نہیں کیا ہے۔",entertainment
37,نادیہ خان نے زندگی کی سب سے بڑی غلطی کس کو قرار دیا؟,https://www.express.pk/story/2731949/nadia-khan-ne-zindagi-ki-sb-se-bari-ghalti-kis-ko-karar-dia,پاکستان شوبز کی معروف اداکارہ و میزبان نادیہ خان نے اپنی ماضی کی غلطیوں کا اعتراف کرلیا۔ نادیہ خان نے حال ہی میں گڈ مارننگ پاکستان کے شو میں شریک ہوئیں جہاں انہوں نے اپنی ناکام شادیوں کے بارے میں کھل کر بات کی۔ نادیہ نے کہا کہ ان کی پہلی شادی ایک بڑی غلطی تھی جس کا نتیجہ انہوں نے خود بھگتا۔ ان کے مطابق ان کے خاندان کے کسی فرد نے ان کی شادی کی حمایت نہیں کی تھی، مگر وہ خود اس فیصلے پر اڑ گئیں اور پھر اس کے نتائج کا سامنا کیا۔ انہوں نے بتایا ہ وہ پہلی شادی کے وقت صرف 18 سال کی تھیں جب انہوں نے شادی کا فیصلہ کیا جبکہ ان کے والد نے بھی انہیں تلقین کی کہ انہیں اتنی کم عمر میں شادی کی ضرورت لیکن ان کی نادانی اور جذباتی پن نے انہیں اس فیصلے پر مجبور کیا۔ A post shared by Galaxy Lollywood (@galaxylollywood) نادیہ نے اپنی والدہ کے خواب کا بھی ذکر کیا، جس میں انہوں نے ان کی شادی کو اچھا نہیں دیکھا تھا اور انہیں سر جھکائے ہوئے دیکھا تھا۔ لیکن نادیہ نے اس پیشگوئی کو بھی نظرانداز کیا اور شادی کرلی۔ نادیہ اپنے شادی کے بعد غیر ملک میں رہنے کے تجربات بھی شیئر کیے، جہاں انہیں کم تعلیم کی وجہ سے مشکلات کا سامنا کرنا پڑا اور کم تنخواہ پر کام کرنا پڑا۔ نادیہ کے گھر والوں نے انہیں دوستوں کی مثال دی جنہوں نے شادی کے بعد تعلیم مکمل کی اور مالی مشکلات کا سامنا کیا۔ اداکارہ کے گھر والوں کا مشورہ تھا کہ پہلے تعلیم مکمل کریں اور پھر شادی کے بارے میں سوچیں۔ نادیہ خان نے اس پروگرام میں یہ اعتراف کیا کہ ان کی پہلی شادی ان کی سب سے بڑی غلطی تھی اور یہی وجہ تھی کہ کم عقلی میں کئے گئے جلد بازی کے فیصلے کے باعث انکی شادی بھی کامیاب نہ ہوسکی اور انہوں نے شوہر سے علیحدگی اختیار کرلی۔,entertainment
38,آج کا دن کیسا رہے گا,https://www.express.pk/story/2731930/aj-ka-din-kaisa-rahe-ga,حمل: 21مارچ تا21اپریل کاروباری معاملات تھوڑی سی تگ و دو سے خوش کن طریقے سے حل ہو سکتے ہیں نوکری سے پریشان لوگ تھوڑی سی تگ و دو کر لیں تو من پسند نوکری مل سکتی ہے۔ ثور: 22 اپریل تا 20 مئی ہاتھ پر ہاتھ رکھ کر بیٹھے رہنے سے کچھ حاصل نہ ہو سکے گا لہٰذا بجائے انتظار کریں کہ اچھا وقت آئے گا خود کو مکمل طور پر مصروف رکھیں۔ جوزا: 21 مئی تا 21جون سسرالی لوگوں سے اَن بن کا اندیشہ ہے لہٰذا اگر کوئی بھی معاملہ ہے اسے بیٹھ کر صلح کن طریقے سے حل کر لیں تو زیادہ بہتر ہے۔ سرطان: 22جون تا23جولائی ہر وقت سوچوں میں گم رہنا آپ کو فائدہ نہ دے سکے گا لہٰذا عملی طور پر جب تک خود کو Active نہیں کریں گے کچھ حاصل نہ ہو گا۔ اسد: 24جولائی تا23اگست راہ چلتے یا گاڑی چلاتے آپ کو بلاشبہ احتیاط کی ضرورت ہے شریک حیات کے ساتھ وقت گزاریں بلاشبہ ایک اچھا وقت آپ کا منتظر ہے۔ سنبلہ: 24اگست تا23ستمبر وقت آپ کا انتظار ہرگز نہیں کریگا لہٰذا خود کو مت الجھائیے اور اپنے آپ کو صحیح راستے پر گامزن کیجئے اور عشق و محبت کے ان معاملات میں سوائے بدنامی کچھ حاصل نہ ہو گا۔ میزان: 24ستمبر تا23اکتوبر راستے پرخطر ضرور ہیں مگر اس کا مطلب یہ ہرگز نہیں کہ آپ مایوس ہو کر بیٹھ جائیں ایک اچھا وقت آپ کا منتظر ہے۔ عقرب: 24اکتوبر تا22نومبر جلدبازی سے کئے گئے کام آپ کے لئے باعث پریشانی ثابت ہوں گے اپنے رشتے داروں سے محتاط رویہ اختیار کریں۔ ۔ قوس: 23نومبر تا22دسمبر دوستوں کی تعداد میں غیرمعمولی اضافہ اور فائدہ کی امید ہے ہو سکتا ہے کسی دوست کی باہمی مدد سے آپ کی پھنسی ہوئی رقم واپس مل جائے۔ جدی: 23دسمبر تا20جنوری اولاد کے معاملے میں احتیاط برتیں، آپ کے لئے مشکلات کھڑی کر سکتی ہے جس کے باعث بدنامی کا اندیشہ ہے۔ دلو: 21جنوری تا19فروری ہروقت ذہن پر فضول خیالات کا غلبہ آپ کے لئے مشکل وقت لا سکتا ہے خود کو پرسکون رکھتے ہوئے معاملات پر توجہ دیں۔ حوت: 20 فروری تا 20 مارچ جائیداد کا کوئی معاملہ حل ہوتا نظر آ رہا ہے جو کافی وقت سے حل نہیں ہو رہا تھا شریک حیات کے ساتھ ہلکی پھلکی نوک جھونک ہو سکتی ہے۔,entertainment
39,"ریچا چڈھا اور علی فضل کی فلم ""گرلز ول بی گرلز"" گوتم ایوارڈز کیلئے نامزد",https://www.express.pk/story/2731901/richachadda-or-alifazal-ki-film-girlswillbegirls-gothamawards-kelie-select,"گوتم ایوارڈز 2024 کی نامزدگیوں کا اعلان کر دیا گیا ہے، جس میں ریچا چڈھا اور علی فضل کی پروڈیوس کردہ فلم ""گرلز ول بی گرلز"" کو بھی شامل کیا گیا ہے۔ یہ ایوارڈز آزادانہ فلموں کے لیے معزز ترین اعزاز مانے جاتے ہیں اور شچھی تلاتی کی ہدایت کاری میں بنی اس فلم کو نامزدگی ملنا بھارتی سینما کے لیے ایک بڑی کامیابی تصور کی جا رہی ہے۔ شچھی تلاتی نے اپنے بیان میں کہا، ""گوتم ایوارڈز میں پہچان ملنا میرے لیے اعزاز کی بات ہے، اور یہ ہمارے ٹیم کی محنت اور لگن کا نتیجہ ہے۔ یہ فلم خواتین کے تجربات کی پیچیدگیوں کو نئے اور منفرد انداز میں پیش کرنے کی کوشش ہے۔"" ریچا چڈھا اور علی فضل نے بھی اپنی خوشی کا اظہار کرتے ہوئے کہا کہ ""ہم اپنی پوری ٹیم پر فخر محسوس کر رہے ہیں۔ یہ نامزدگی ہماری محنت، لگن اور معاشرتی حدود کو چیلنج کرنے والی کہانی سنانے کی عکاسی کرتی ہے۔ ہم بھارتی ناظرین کے لیے اس فلم کی ریلیز کا شدت سے انتظار کر رہے ہیں۔""",entertainment
40,"رنبیر کپور اور وکی کوشل کی فلم ""لو اینڈ وار"" کی شوٹنگ کا آغاز",https://www.express.pk/story/2731899/ranbirkapoor-or-vickykaushal-ki-film-lovewar-ki-shooting-start,"بالی ووڈ کے نامور اداکار رنبیر کپور اور وکی کوشل کی نئی فلم ""لو اینڈ وار"" کی شوٹنگ شروع ہو چکی ہے، اور مداح اس جوڑی کی دوبارہ بڑی اسکرین پر واپسی کا بے تابی سے انتظار کر رہے ہیں۔ حال ہی میں، بیکانیر میں ایک ایئر فورس بیس پر شوٹنگ کے دوران ایک پرستار کے ساتھ لی گئی ان کی تصویر سوشل میڈیا پر وائرل ہو گئی ہے۔ تصویر میں دونوں اداکار سن گلاسز اور بوٹس میں نظر آ رہے ہیں، جبکہ رنبیر کپور کے ہیئر اسٹائل اور وکی کوشل کی مونچھوں نے بھی مداحوں کی توجہ حاصل کی ہے۔ یہ قیاس آرائیاں بھی کی جا رہی ہیں کہ ""لو اینڈ وار"" کا پلاٹ 1964 کی کلاسک فلم ""سنگم"" سے متاثر ہو سکتا ہے۔ اس فلم میں رنبیر کپور اور عالیہ بھٹ حقیقی زندگی کے جوڑے کے طور پر ایک ساتھ نظر آئیں گے، جب کہ وکی کوشل عالیہ کے ساتھ ""راز"" اور رنبیر کے ساتھ ""سنجو"" کے بعد دوبارہ کام کر رہے ہیں۔ اس کے علاوہ، سنجے لیلا بھنسالی کی ہدایت میں یہ فلم رنبیر کپور کی واپسی ہے، جو آخری بار 17 سال قبل ان کے ساتھ کام کر چکے تھے۔",entertainment
41,سلمان خان کو 10 دن میں دوسری دھمکی ؛ ممبئی پولیس نے سیکیورٹی مزید سخت کر دی,https://www.express.pk/story/2731897/salmankhan-ko-10din-me-dosri-dhamki-mumbaipolice-ne-security-sakht-kardi,بالی ووڈ کے سپر اسٹار سلمان خان کو دوبارہ جان سے مارنے کی دھمکی دی گئی ہے، جس کے بعد ممبئی پولیس نے ان کی سیکیورٹی مزید سخت کر دی ہے۔ حالیہ دھمکی، جو مبینہ طور پر بیسنوئی گینگ کے ایک رکن کی طرف سے واٹس ایپ پر ممبئی ٹریفک کنٹرول روم کو بھیجی گئی، میں سلمان خان سے 5 کروڑ روپے یا پھر راجستھان کے بیسنوئی مندر کا دورہ کرنے کا مطالبہ کیا گیا ہے۔ یہ دھمکی 10 دنوں کے اندر دوسری بار دی گئی ہے، جس کی وجہ سے پولیس نے فوری کارروائی شروع کی۔ پولیس کے مطابق پیغام کا سورس ابتدائی طور پر کرناٹک سے معلوم ہوا ہے، لیکن وی پی این کے استعمال سے لوکیشن ٹریس کرنا مشکل ہو گیا ہے۔ اس سلسلے میں بنگلور سے ایک 35 سالہ ویلڈر کو حراست میں لیا گیا ہے، جس سے تحقیقات کی جا رہی ہیں کہ آیا اس کا بیسنوئی گینگ سے کوئی تعلق ہے یا نہیں۔ پولیس کے مطابق، سلمان خان پر پچھلی دھمکیوں کے پس منظر کو دیکھتے ہوئے، کسی بھی خطرے کو سنجیدگی سے لینا ضروری ہے۔ سلمان خان کی رہائش گاہ پر اضافی پولیس تعینات کر دی گئی ہے اور ان کی سیکیورٹی ٹیم کو ہدایت دی گئی ہے کہ کسی بھی مشکوک سرگرمی کی فوری اطلاع پولیس کو دیں۔ اس دوران اداکار کو بھی محتاط رہنے اور غیر ضروری عوامی تقریبات سے گریز کرنے کی ہدایت دی گئی ہے۔,entertainment
42,کراچی میں آٹھواں ایک روزہ رنگا رنگ ادب فیسٹیول اتوار کو منعقد ہوگا,https://www.express.pk/story/2731890/karachi-me-8th-adabfestival-sunday-ko-hoga,"کراچی میں 8واں ادب فیسٹیول اتوار، 10 نومبر کو کراچی کے ہیبٹ سٹی، شارع فیصل پر صبح 11 بجے سے رات 10 بجے تک منعقد ہوگا۔ ادب فیسٹیول کی بانی اور ڈائریکٹر، اور لائٹ اسٹون پبلشرز کی منیجنگ ڈائریکٹر، آمنہ سید نے پریس کانفرنس میں بتایا کہ فیسٹیول میں نامور شخصیات اور دانشوروں کی شرکت متوقع ہے۔ فیسٹیول میں عمر شاہد حامد کی کتاب ""دی الیکشن"", یاسر لطیف ہمدانی کی ""جناح: اے لائف"", سلمان فاروقی کی ""ڈئیر مسٹر جناح"" اور ""70 ائیرز ان دی لائف آف اے پاکستانی سول سرونٹ"" جیسی کتابوں پر تبادلہ خیال کیا جائے گا۔ آمنہ سید کا کہنا تھا کہ یہ فیسٹیول پاکستانی ثقافت، ادب اور فنون لطیفہ کو فروغ دینے کا بہترین ذریعہ ہے۔ فیسٹیول کا آغاز خالد انعم اور ان کے گرپس تھیٹر گروپ کے ڈرامے سے ہوگا اور اختتام انور مقصود کے ٹاک اینڈ ایکٹ سے ہوگا۔ نمایاں اسپیکرز میں عمرانہ مقصود، مفتاح اسماعیل، ڈاکٹر علی عثمان قاسمی، اور نورالہدیٰ شاہ شامل ہیں۔ فیسٹیول کے دوران اردو، انگریزی اور سندھی کی بہترین تحریروں کو انفاق فاونڈیشن ایوارڈز سے نوازا جائے گا۔",entertainment
43,شاہ رخ خان کی 'ویرزارا' 600 سے زائد اسکرینز پر دوبارہ ریلیز؛ عرب ممالک میں پہلی بار دکھائی جائے گی,https://www.express.pk/story/2731880/shahrukhkhan-ki-veerzaara-600-sy-zayed-screens-par-rerealease,بالی ووڈ کی مشہور فلم ویر-زارا، جس میں شاہ رخ خان اور پریتی زنٹا نے مرکزی کردار ادا کیا تھا، نومبر 7 کو بیرون ملک دوبارہ ریلیز ہونے جا رہی ہے۔ یہ دوبارہ ریلیز اس فلم کی 20ویں سالگرہ سے صرف 5 دن پہلے ہوگی اور تقریباً 600 سے زائد اسکرینز پر دکھائی جائے گی۔ اس بار فلم میں وہ مقبول گانا 'یہ ہم آ گئے ہیں کہاں' بھی شامل کیا گیا ہے، جو پہلے فلم کی ریلیز کے وقت کاٹ دیا گیا تھا۔ فلم کو پہلی بار سعودی عرب، قطر اور عمان جیسے ممالک میں بھی ریلیز کیا جا رہا ہے، جس سے وہاں کے شائقین میں خاصی جوش و خروش پایا جا رہا ہے۔ بولی وڈ ہنگامہ کے مطابق یش راج فلمز (YRF) نے اس ریلیز کے لیے خصوصی پوسٹر بھی جاری کیا ہے۔ ویر-زارا امریکہ، کینیڈا، برطانیہ، جرمنی، آسٹریلیا، نیو زیلینڈ، سنگاپور اور کئی دیگر ممالک میں بھی دوبارہ ریلیز ہوگی۔ جرمنی میں پہلے ہی فلم کے ٹکٹ فروخت ہونا شروع ہو چکے ہیں اور شائقین کی طرف سے زبردست رسپانس سامنے آیا ہے۔ نومبر 2024 شاہ رخ خان کے مداحوں کے لیے ایک اہم ماہ ثابت ہو رہا ہے۔ ان کی 59ویں سالگرہ کے بعد ان کی مشہور فلم کرن ارجن بھی 22 نومبر کو دوبارہ ریلیز ہوگی۔ یاد رہے کہ یش چوپڑا کی ہدایتکاری میں بنی فلم ویر-زارا ایک بھارتی اسکواڈرن لیڈر اور پاکستانی لڑکی کی کہانی ہے، جن کی محبت سرحدوں کی پابند نہیں۔,entertainment
44,اداکارہ ممتاز کا ’بدو بدی‘ گانے کا مذاق اڑانے پر گلوکار پر برہمی کا اظہار,https://www.express.pk/story/2731873/actressmumtaz-ka-badobadi-song-ka-mazaq-banane-par-singer-par-barhami-ka-izhar,ماضی کی مقبول اداکارہ ممتاز بیگم نے اپنے مشہور گانے ’بدو بدی‘ کا مذاق اڑانے پر گلوکار چاہت فتح علی خان کے رویے پر اظہار افسوس کیا ہے۔ ممتاز نے اپنے بیٹے ذیشان باری کے ساتھ یوٹیوب چینل پر ایک انٹرویو میں اس حوالے سے بات کی اور کہا کہ ’بدو بدی‘ ان کے کیریئر کا یادگار گانا ہے اور اس کے بارے میں مزاح انہیں پسند نہیں آیا۔ اداکارہ نے بتایا کہ 1973 میں ریلیز ہونے والی فلم بنارسی ٹھگ میں شامل گانا ’اکھ لڑی بدو بدی‘ نورجہاں کی آواز میں تھا، جس کی مقبولیت کی بدولت فلم کامیاب ہوئی اور طویل عرصے تک سینماؤں میں چلی۔ انہوں نے کہا کہ چاہت فتح علی خان نے جون 2024 میں یوٹیوب پر اس گانے کا نیا ورژن گایا تھا جو مذاق پر مبنی تھا اور دیکھتے ہی دیکھتے وائرل ہوگیا۔ ذیشان باری نے اس بات کو سراہا کہ چاہت کے اس ویڈیو نے نوجوان نسل میں اصل گانے اور ان کی والدہ کی مقبولیت کو دوبارہ زندہ کیا، اگرچہ یہ مزاحیہ انداز میں تھا۔ تاہم ممتاز نے گلوکار کے انداز پر ناراضگی کا اظہار کرتے ہوئے کہا کہ انہیں یہ طریقہ پسند نہیں آیا۔ یاد رہے کہ چاہت فتح علی خان کا یہ گانا وائرل ہونے کے بعد کاپی رائٹس کی خلاف ورزی کے باعث یوٹیوب سے ڈیلیٹ کردیا گیا تھا۔,entertainment
45,"سلمان خان اور رشمیکا مندانا کی فلم ""سکندر"" کے شوٹنگ ویڈیوز اور تصاویر نے انٹرنیٹ پر دھوم مچا دی",https://www.express.pk/story/2731869/salmankhan-or-rashmikamandana-ki-film-sikhandar-ki-shooting-videos-viral,بالی وڈ کے سپر اسٹار سلمان خان اور پین انڈیا اسٹار رشمیکا مندانا کی آنے والی فلم ’سکندر‘ کے پردے کے پیچھے کی تصاویر اور ویڈیوز سوشل میڈیا پر وائرل ہوگئی ہیں۔ اس فلم کا اعلان عید پر ہوا تھا اور حالیہ شوٹنگ حیدرآباد کے فلک نما پیلس میں جاری ہے۔ سوشل میڈیا پر شیئر کی گئی ویڈیوز اور تصاویر میں فلم کے شاہانہ سیٹس اور شاندار لوکیشنز کو دیکھا جاسکتا ہے، جہاں فلم کے بڑے مناظر فلمائے جارہے ہیں۔ ایک ویڈیو میں رشمیکا مندانا کو ایک اہم سین کی شوٹنگ کرتے ہوئے دیکھا جا سکتا ہے، جبکہ سلمان خان اپنے مداحوں کے ساتھ تصاویر بھی لے رہے ہیں۔ ’سکندر‘ کو بڑے بجٹ پر بنایا جا رہا ہے اور اس میں کاجل اگروال اور پرتیک ببر سمیت دیگر فنکار بھی شامل ہیں۔ فلم کی ہدایتکاری اے آر مروگادوس کر رہے ہیں اور یہ فلم اگلے سال عید کے موقع پر ریلیز کی جائے گی۔,entertainment
46,بھارتی سینما کی سب سے بڑی فلم ’رامائن‘ کا باقاعدہ اعلان، ریلیز کی تاریخیں بھی سامنے آگئیں,https://www.express.pk/story/2731859/indiancinema-ki-biggest-film-ka-elan-release-ki-dates-bhi-agayeen,"نامیت ملہوترا کی بڑی محنت سے تیار کی جانے والی فلم رامائن کا باضابطہ اعلان کر دیا گیا ہے۔ نیتیش تیواری کی ہدایتکاری میں بننے والی اس شاندار فلم میں رنبیر کپور، سائی پلووی اور یش مرکزی کرداروں میں نظر آئیں گے۔ یہ فلم بھارتی سینما کی سب سے بڑی پروڈکشن میں سے ایک قرار دی جا رہی ہے، جسے دیکھ کر عالمی ناظرین حیرت زدہ ہو جائیں گے۔ نامیت ملہوترا، جو ہالی وڈ کی مشہور فلموں ڈون اور انسیپشن میں اپنے کردار کے باعث پہچانے جاتے ہیں، نے سوشل میڈیا پر اس عظیم پراجیکٹ کا پوسٹر شیئر کرتے ہوئے کہا، ""آج سے دس سال قبل ایک عظیم مقصد کو سامنے رکھتے ہوئے ہم نے یہ خواب دیکھا تھا کہ رامائن کو ایک ایسا ایڈاپٹیشن دیا جائے جس میں ہماری تاریخ، ثقافت اور روایات کا احترام کیا گیا ہو۔"" A post shared by Bollywood Hungama🎥 (@realbollywoodhungama) رامائن کے پہلے پارٹ کو دیوالی 2026 اور دوسرے پارٹ کو دیوالی 2027 میں ریلیز کرنے کا اعلان کیا گیا ہے۔",entertainment
47,بھارتی ریپر ہنی سنگھ نے پاکستانی گلوکار کو کریڈٹ دے کر مداحوں کے دل جیت لیے,https://www.express.pk/story/2731854/barti-ripr-ni-sng-n-pakstani-glokar-ko-kri-d-kr-mdaho-k-dl-jit-li,بالی وڈ میں پاکستانی گانے ہمیشہ پسند کیے جاتے ہیں، مگر عموماً پاکستانی گلوکاروں کو ان کا کریڈٹ نہیں دیا جاتا۔ تاہم حال ہی میں بھارتی گلوکار و ریپر ہنی سنگھ نے ایک نئی مثال قائم کی۔ سوشل میڈیا پر ہنی سنگھ کی ایک ویڈیو وائرل ہوئی ہے جس میں وہ پاکستان کے مشہور سرائیکی گانے بسمہ اللہ کراں کو گاتے ہوئے نظر آتے ہیں۔ سب سے قابل ذکر بات یہ ہے کہ ہنی سنگھ نے اس گانے کا اصل گلوکار ندیم عباس کا ذکر بھی کیا اور انہیں کریڈٹ دیا۔ اس نے حاضرین کے سامنے پاکستانی گلوکار کا نام لے کر گانا گایا اور بھرپور داد حاصل کی۔ A post shared by ShowbizShowsha (@showbizshowsha) مداحوں نے ہنی سنگھ کی اس ویڈیو کو خوب سراہا اور ان کے اس عمل کو پاکستانی گلوکاروں کے لیے احترام کی نشانی قرار دیا۔ واضح رہے کہ ندیم عباس لونے والا نے بسمہ اللہ کراں کو 2015 میں اپنی البم میں شامل کیا تھا اور یہ گانا پاکستانی موسیقی میں مقبولیت حاصل کر چکا ہے۔,entertainment
48,خاتون مداح کی بریڈ پٹ کے ساتھ نازیبا حرکت، ویڈیو وائرل,https://www.express.pk/story/2731849/khaton-mdah-ki-bri-p-k-sat-naziba-hrkt-oiio-oaerl,میکسیکو گرینڈ پریکس کے دوران ایک فارمولا 1 اور ہالی ووڈ اسٹار بریڈ پٹ کی مداح نے اداکار کے ساتھ نازیبا حرکت کردی جس کی ویڈیو سوشل میڈیا پر وائرل ہورہی ہے۔ میکسیکو سٹی میں فارمولا 1 کی ریس میں فرنٹی ریسنگ کے کارلوس سائنس نے فتح حاصل کی لیکن شائقین کی زیادہ توجہ بریڈ پٹ پر مرکوز رہی، جو اپنی آنے والی فارمولا 1 فلم کی شوٹنگ کے لیے وہاں موجود تھے۔ اس موقع پر ایک مداح نے بریڈ پٹ کے ساتھ سیلفی لینے کی کوشش کی، جس دوران وہ اداکار کو گلے سے پکڑ کر ان کے گال پر بوسہ دے بیٹھی۔ اس واقعے کی ویڈیو سوشل میڈیا پر وائرل ہوگئی خاتون کو اس حرکت پر شدید تنقید کا سامنا کرنا پڑ رہا ہے۔ سوشل میڈیا صارفین نے خاتون کی اس حرکت کو ہراسگی قرار دیتے ہوئے سخت ردعمل دیا ہے۔ ایک صارف نے کہا کہ ’یہ حرکت نہ صرف بریڈ کے ساتھ ہراسگی ہے بلکہ ان کی اجازت کے بغیر ایسا کرنا ناپسندیدہ عمل ہے‘۔ سکیورٹی اہلکاروں نے اس خاتون کو بریڈ پٹ سے دور کیا جبکہ اداکار بھی ہچکچاہٹ میں مبتلا نظر آئے۔ اداکار کے مداحوں کا کہنا تھا کہ ’اس طرح کی حرکتیں ہی مشہور شخصیات کو ان کے مداحوں سے دور کر دیتی ہیں‘۔ یاد رہے کہ بریڈ پٹ اپنی آنے والی فلم سنسنی خیز فلم ’ایف 1‘ کی شوٹنگ میں مصروف ہیں، جس میں وہ ایک ریٹائرڈ فارمولا 1 ڈرائیور کا کردار ادا کر رہے ہیں یہ فلم 2025 میں سنیما گھروں کی زینت بنے گی۔,entertainment
49,ماہرہ خان اور ہمایوں سعید سنیما پر پھر ایک ساتھ جلوہ گر ہونے کو تیار,https://www.express.pk/story/2731844/mahira-khan-or-humayyun-saeed-cinema-pr-aik-sath-jalwagar-hone-ko-tayar,پاکستان شوبز کی مشہور اداکارہ ماہرہ خان اور ہمایوں سعید جلد نئی فلم کے ساتھ ایک مرتبہ پھر بڑے پردے پر جلوہ گر ہوں گے۔ مقبول ڈراموں ہمسفر، نیت، شہر وقت، صدقے تمہارے، ہم کہاں کے سچے تھے جیسے ڈراموں جبکہ بول، بن روئے اور بالی ووڈ فلم رئیس سے شہرت کی بلندیوں کو چھونے والی اداکارہ ماہرہ خان سپر اسٹار ہمایوں سعید کے ساتھ نئی فیچر فلم کر رہی ہیں جس کی شوٹنگ کا پہلا مرحلہ مکمل کرلیا گیا ہے۔ دونوں اداکاروں نے حال ہی میں لندن میں اپنی آنے والی فلم ’لو گرو‘ کی شوٹنگ مکمل کی ہے جبکہ فلم کا اگلا حصہ پاکستان میں شوٹ کیا جائے گا۔ اس فیچر فلم کی کہانی واسع چودھری نے لکھی ہے۔ فلم کے ہدایت کار ندیم بیگ ہیں جبکہ فلم کے پروڈیوسر خود ہمایوں سعید ہیں۔ ماہرہ خان حال ان دنوں لندن میں ہیں جہاں انہوں نے مداحوں سے ملاقات کیلئے رکھی گئی ایک تقریب میں اپنی آنے والی فلم کے حوالے سے چند معلومات شیئر کی ہیں۔ صحافیوں سے بات کرتے ہوئے ماہرہ خان نے کہا کہ سمندر پار پاکستانیوں کی جانب سے اتنی محبت ملنے پر میں بہت خوش ہوں۔ ہم یہاں لندن میں اپنی آنے والی فلم ’لو گرو‘ کی شوٹنگ کر رہے ہیں۔ ہم ڈیڑھ ماہ سے اس پروجیکٹ کی شوٹنگ کر رہے ہیں‘۔ ماہرہ خان نے بتایا کہ محبت اور احساسات پر مبنی ان کی یہ فیچر فلم عید الاضحیٰ 2024 پر ریلیز کی جائے گی۔ ماہرہ خان کی اس تقریب میں کی گئی گفتگو کی کئی ویڈیو کلپس اور تصاویر سوشل میڈیا پر وائرل ہورہی ہیں جس پر صارفین کے دلچسپ ردعمل سامنے آرہے ہیں۔ A post shared by ShowbizShowsha (@showbizshowsha) ماہرہ خان اور ہمایوں سعید نے بن روئے میں ایک ساتھ کام کیا ہے اور مداحوں کو ان کی خوبصورت جوڑی بہت پسند ہے۔,entertainment
50,امریکی انتخابات میں ریما نے کس کو ووٹ دیا؟ تصاویر وائرل,https://www.express.pk/story/2731811/amriki-antikhabat-main-reema-ne-kis-ko-vote-dia-taswir-viral,پاکستان شوبز کی اداکارہ ریما نے بھی امریکی انتخابات 2024 میں  اپنا حق رائے دہی استعمال کرتے ہوئے حصہ لیا ہے۔ ریما نے اپنے آفیشل انسٹاگرام اکاؤنٹ پر شوہر کے ہمراہ تصویر شیئر کی ہے جس میں وہ پولنگ اسٹیشن میں موجود ہیں۔ ریما نے انسٹاگرام پر اسٹوری بھی پوسٹ کی ہے جس میں انہیں اپنا ووٹ کاسٹ کرتے دیکھا جاسکتا ہے۔ تصویر کے کیپشن میں اداکارہ نے لکھا کہ ’میں اور طارق صدارتی انتخابات 2024 میں اپنا ووٹ کاسٹ کر رہے ہیں، ریما نے کیپشن میں ہیش ٹیگ ووٹ، یو ایس الیکشن کا استعمال کیا ہے۔ A post shared by Reema khan (@iamreemakhan) اداکارہ کی پوسٹ پر ان کے مداح اور صارفین نے سوالوں کا ڈھیر لگا دیا کہ ریما نے امریکی انتخابات میں ریپبلکن پارٹی کے ڈونلڈ ٹرمپ کو ووٹ دیا ہے یا ڈیموکریٹک پارٹی کی کملا ہیرس کے حق میں اپنا حق رائے دہی استعمال کیا ہے تاہم اداکارہ نے اس بارے میں کوئی معلومات فراہم نہیں کی۔ اداکارہ کی پوسٹ کے کمنٹ سیکشن میں ان کے مداح سوال کررہے ہیں کہ آخر ریما اور ان کے شوہر کس کو سپورٹ کرتے ہیں جبکہ کئی صارفین نے اندازہ لگایا ہے کہ اداکارہ نے ڈونلڈ ٹرمپ کو ہی ووٹ دیا ہوگا۔ واضح رہے کہ ریما پاکستانی نژاد امریکی ڈاکٹر طارق شہاب سے 2011 میں رشتہ ازدواج میں منسلک ہوئی تھیں اور شوہر کے ہمراہ امریکہ منتقل ہوگئیں تھیں جس کے بعد انہیں امریکہ کی شہریت بھی مل گئی ڈاکٹر طارق سے اداکارہ کا ایک بیٹا بھی ہے جس کا نام علی شہاب ہے۔,entertainment
51,کملا ہیرس یا ٹرمپ، ’دی سپمسنز‘ نے کس کی جیت کی پیشگوئی کی تھی؟,https://www.express.pk/story/2731795/kamla-haris-ya-trump-the-simpsons-ne-amriki-intikhabat-mai-kis-ki-jeet-ki-peshgoi-ki-thi,امریکی صدارتی انتخابات کے لیے پولنگ مکمل ہوچکی ہے اور نتائج کا اعلان کردیا گیا ہے، انتخابات میں ڈونلڈ ٹرمپ اور کملا ہیرس کے درمیان کانٹے کا مقابلہ رہا، ٹرمپ کملا کو بڑی تعداد میں ووٹوں سے شکست دے کر ایک مرتبہ پھر امریکہ کے صدر بن گئے ہیں۔ انتخابات سے قبل ماضی کی مقبول اینیمیٹڈ سیریز ’دی سمپسنز‘ نے امریکی صدارتی انتخابات 2024 سے متعلق جو پیشگوئی کی تھی وہ وہ سوشل میڈیا پر وائرل ہو رہی تھی جو کہ اب غلط ثابت ہوگئی ہے۔ دی سمپسنز نے 2024 کے امریکی صدارتی انتخابات میں لیزا نامی کارٹون کردار کی صدارتی انتخابات میں کامیابی کی پیشگوئی کی تھی جس کو کملا ہیرس سے مشابہت دی گئی ہے، مارچ 2000 میں دی سمپسنز کی 11ویں سیریز کی 17ویں قسط ’بارٹ ٹو دی فیوچر‘ میں لیزا  نامی کارٹون کردار کو امریکی صدر کے طور پر دکھایا گیا تھا۔ اس قسط میں دی سمپسنز کے کردار  لیزا  نے کملا ہیرس کی طرح جامنی رنگ کا پینٹ کورٹ پہن رکھا ہے اور پریس کانفرنس میں اس نے خود کو پہلی امریکی خاتون صدر کے طور پر متعارف کروایا تھا تاہم اس مرتبہ دی سمپسنز کی یہ پیشگوئی ناکام ہوگئی ہے اور ٹرمپ نے امریکی صدارتی انتخابات میں میدان مار لیا ہے جو صدر بننے کے بعد خطاب بھی کر چکے ہیں۔ یہاں یہ بات قابلِ غور ہے کہ 24 سال قبل جب بل کلنٹن امریکی صدر تھے تب اس کارٹونک سیریز کی اس قسط میں ڈونلڈ ٹرمپ کا نام بھی لیا گیا تھا کہ وہ صدر رہ چکے ہیں جبکہ خود کو امریکہ کی پہلی صدر کے طور پر متعارف کروانے والی لیزا اوول آفس میں اپنی پہلی میٹنگ میں کہتی ہیں کہ ' ہم نے صدر ٹرمپ سے ایک کافی بڑا بحران ورثے میں پایا ہے'۔ واضح رہے کہ ری پبلکن امیدوار ڈونلڈ ٹرمپ 277 ووٹ لے کر امریکہ کے صدر بننے میں کامیاب ہو ئے ہیں جبکہ ان کی مدمقابل کملا ہیرس 226 ووٹوں کے ساتھ ان سے پیچھے ہیں۔,entertainment
52,کنگنا امریکی شہری ہوتیں تو کس کو ووٹ ڈالتیں؟ اداکارہ کا بیان وائرل,https://www.express.pk/story/2731771/agar-kangna-amrici-shehri-hoti-to-kis-ko-vote-dalti-adakara-ka-bian-viral,بھارت کی مشہور اداکارہ کنگنا رناوت نے امریکی انتخابات میں اپنے پسندیدہ اُمیدوار کے بارے میں بتا دیا۔ امریکہ میں صدر بننے کی دوڑ میں ڈونلڈ ٹرمپ اور کملا ہیرس میں کانٹے کا مقابلہ جاری ہے، اس بڑے انتخابات پر دنیا کی نظریں ہیں اور ہر کوئی اس کے نتائج کے انتظار میں ہے ایسے میں بالی ووڈ اسٹار کنگنا رناوت نے بھی امریکی انتخابات پر اپنی رائے کا اظہار کیا ہے۔ کنگنا رناوت کا تعلق بھارتی ریاست ہماچل پردیش سے ہے وہ بھارتی پارلیمنٹ کی ممبر بھی ہیں اور ان کے پاس امریکی شہریت موجود نہیں ہے تاہم اگر وہ امریکی شہریت رکھتیں تو وہ کس کو ووٹ دیتیں اداکارہ نے انکشاف کردیا ہے۔ کنگنا رناوت نے اپنے آفیشل انسٹاگرام اکاؤنٹ پر اسٹوری میں رواں سال ڈونلڈ ٹرمپ پر ہونے والے قاتلانہ حملے کے بعد وائرل ہونے والی تصویر شیئر کرتے ہوئے کیپشن میں لکھا کہ ’اگر میں امریکی ہوتی تو اس کو ووٹ دیتی جسے گولی لگی، اسے چکمہ دیا، اٹھ کھڑا ہوا اور اپنی تقریر جاری رکھی، ٹوٹل قاتل‘۔ A post shared by Kangana Ranaut (@kanganaranaut) یاد رہے کہ 13 جولائی کو، امریکی صدارتی تاریخ کے سب سے چونکا دینے والے لمحات میں سے ایک اس وقت پیش آیا جب پنسلوانیا میں ایک انتخابی ریلی کے دوران ڈونلڈ ٹرمپ پر ایک نوجوان نے فائرنگ کی اور ٹرمپ کو زخمی کردیا، اس حملے میں گولی ٹرمپ کے کان کو چھو کر گزری تاہم وہ کسی بڑے نقصان سے محفوظ رہے۔ واضح رہے کہ امریکا میں صدارتی انتخاب کے لیے ووٹنگ کا عمل آخری مراحل میں داخل ہوگیا ہے، متعدد ریاستوں انڈیانا، کینٹکی، جیارجیا، اوہائیو، ورجینیا اور کیرولینا میں پولنگ مکمل ہوچکی ہے اور ووٹوں کی گنتی اور نتائج آنے کا سلسلہ جاری ہے، جب کہ کئی ریاستوں میں ووٹنگ جاری ہے۔ کسی بھی امیدوار کو صدارتی انتخاب جیتنے کے لیے 538 الیکٹورل ووٹ میں سے کم از کم 270 ووٹ چاہییں، کملا ہیرس امریکی صدارتی تاریخ کی پہلی خاتون ہیں جو صدارتی انتخابات کی دوڑ میں شامل ہیں۔ اب تک کے نتائج کے مطابق ری پبلکن امیدوار ڈونلڈ ٹرمپ 248 ووٹ لے کر سبقت لیے ہوئے ہیں جب کہ ان کی مدمقابل کملا ہیرس 216 ووٹوں کے ساتھ ان سے پیچھے ہیں۔,entertainment
53,کبھی میں کبھی تم‘ کا محبت بھرا اختتام، شرجینا اور مصطفیٰ ایک ہوگئے’,https://www.express.pk/story/2731764/kbhi-main-kbhi-tm-ka-muhabbat-bhara-ikhtitam-sharjina-or-mustufa-aik-hogaye,کبھی میں کبھی تم کی آخری قسط میں شرجینا اور مصطفیٰ نے مداحوں کی خواہش کو پورا کردیا۔ مقبول ترین پاکستانی ڈرامہ ’کبھی میں کبھی تم‘ کے خوبصورت اختتام کو شائقین نے کی جانب سے بے حد پسند کیا گیا ہے۔ انہیں شرجینا اور مصطفیٰ کے درمیان جذباتی گفتگو بہت پسند آئی، جس کے دوران انہوں نے تمام غلط فہمیوں، کمیونیکیشن گیپس اور انا کے مسائل کو دور کیا اور ڈرامے کے اختتام میں ایک ہوگئے۔ مداحوں کے مطابق یہ ررواں سال کا سب سے بہترین  ڈرامہ ہے جس میں حقیقی زندگی اور سادہ کہانی دکھائی گئی ہے۔ مداحوں کی جانب سے پوری کاسٹ سے محبت کا اظہار کیا جارہا ہے، بہت سے لوگ شرجینا اور مصطفیٰ کو بہترین اختتام دینے پر ان کا شکریہ بھی ادا کر رہے ہیں کیوںکہ وہ ایسی ہی ’ہیپی اینڈنگ‘ دیکھنا چاہتے تھے۔ شائقین نے کاسٹ بالخصوص فہد مصطفیٰ اور ہانیہ عامر کی شاندار اداکاری کو سراہا جنہوں نے شرجینا اور مصطفیٰ کی بہترین تصویر کشی کی اور مداحوں کو اپنی محبت کی کہانی پر یقین دلایا۔ فہد مصطفیٰ کے مداحوں نے انہیں ٹی وی پر سالوں بعد اپنی کامیاب واپسی پر مبارکباد دی۔ جبکہ پاکستان سمیت پڑوسی ملک بھارت، بنگلادیش سے مداحوں نے اپنے پسندیدہ ٹیلی ویژن شو کے ختم ہونے پر دکھ کا اظہار کیا اور اس کے دوسرے حصے کی ڈیمانڈ بھی کردی۔,entertainment
54,پاکستانی اداکار احسن خان کی کرس گیل کے ساتھ ڈانس کی ویڈیو وائرل,https://www.express.pk/story/2731730/ahsan-khan-and-chris-gayle-dance-viral-video,پاکستانی اداکار احسن خان کی ویسٹ انڈیز کے سابق کرکٹر کرس گیل کے ساتھ ڈانس کی ویڈیو وائرل ہوگئی۔ اداکار احسن خان کی ویسٹ انڈیز کے سابق مایہ ناز آل راؤنڈر کرس گیل سے دبئی میں ملاقات ہوئی۔ پاکستانی اداکار اور ویسٹ انڈیز کی سکسر مشین کرس گیل ایک دوسرے میں گھل مل گئے۔ پاکستانی اداکار احسن خان اور ماضی کے جارح مزاج کرکٹر کرس گیل نے اکٹھے ڈنر بھی کیا۔,entertainment
55,اداکارہ لائبہ خان نے عمرے کی سعادت حاصل کرلی,https://www.express.pk/story/2731719/pakistani-actress-laiba-khan-perform-umrah-with-family,پاکستانی اداکارہ لائبہ خان نے اپنی فیملی کے ہمراہ عمرے کی سعادت حاصل کرلی۔ لائبہ خان نے عمرہ ادائیگی اور مقدس مقامات کی زیارت کی تصاویر سوشل میڈیا پر شیئر کیں جس میں اُن کے ساتھ بہن ایمان خان اور والدین موجود ہیں۔ لائبہ خان نے اپنے اہل خانہ کے ہمراہ مختلف تصاویر شیئر کیں، جن میں سے ایک میں وہ فلسطین کی ثقافت کی ترجمانی کرنے والا رومال کفیہ کاندھوں پر ڈالی خانہ کعبہ کے آگے کھڑی ہیں۔ اس کے علاوہ انہوں نے اپنے والدین کے ساتھ مسجد نبوی ﷺ سمیت مختلف مقامات پر بنائی گئی تصاویر بھی شیئر کیں۔ اداکارہ کو عمرے کی سعادت حاصل کرنے پر مداحوں نے مبارک باد دی اور دعاؤں میں یاد رکھنے کی اپیل بھی کی۔,entertainment
56,ویرات کوہلی کی 36 ویں سالگرہ پر انوشکا نے ’اکے‘ کی پہلی جھلک شیئر کردی,https://www.express.pk/story/2731713/anushka-sharma-shares-son-akaays-first-photo-on-virat-kohlis-birthday,انوشکا شرما نے اپنے شوہر ویرات کوہلی کی 36 ویں سالگرہ پر بیٹے ’اکے‘ کی پہلی تصویر شیئر کردی۔ بھارتی اداکارہ کی جانب سے انسٹاگرام پر شیئر کی گئی تصویر میں ویرات کوہلی اپنے دونوں بچوں کو پکڑے ہوئے نظر آرہے ہیں۔ ان کی تین سالہ بیٹی وامیکا اپنے والد کے بائیں ہاتھ میں جھول رہی ہے جبکہ بیٹے کو انہوں نے بیلٹ کے ذریعے سینے پر باندھ رکھا ہے۔ انوشکا شرما نے تصویر میں اپنے دونوں بچوں کے چہروں کو دل والے ایموجیز سے چھپادیا ہے۔ A post shared by AnushkaSharma1588 (@anushkasharma) قابل ذکر بات یہ ہے کہ انوشکا نے اپنی پوسٹ میں سالگرہ کا لمبا نوٹ لکھنے کے بجائے اپنے جیون ساتھی کیلئے محبت کا اظہار کرتے ہوئے دل اور بری نظر سے بچنے کے ایموجیز کا انتخاب کیا۔ اطلاعات کے مطابق انوشکا اور ویرات پرسکون زندگی گزارنے اور پرائیویسی کے لیے خاندان سمیت لندن منتقل ہوگئے ہیں۔ یاد رہے کہ انوشکا اور ویرات کے ہاں 15 فروری 2024 کو بیٹے ’اکے‘ کی پیدائش ہوئی تھی جبکہ 2021 میں دونوں نے بیٹی وامیکا کو خوش آمدید کہا تھا، جوڑے کی شادی 17 دسمبر 2017 کو ہوئی تھی۔,entertainment
57,شاہ رخ خان نے 95 دن سے گھر کے باہر بیٹھے مداح کو ملنے بلالیا,https://www.express.pk/story/2731697/shah-rukh-khan-meets-jharkhand-man-who-waited-95-days-outside-mannat,بالی ووڈ اسٹار شاہ رخ خان نے 95 دن سے گھر کے باہر بیٹھے مداح کو ملاقات کیلئے بلالیا۔ بھارتی میڈیا کے مطابق جنونی مداح بالی ووڈ کنگ سے ملاقات کیلئے جھارکھنڈ میں اپنا کمپیوٹر سینٹر بند کرکے ممبئی پہنچا اور گھر کے باہر ہی ڈیرے ڈال کر بیٹھ گیا۔ سوشل میڈیا پلیٹ فارم ایکس ( سابقہ ٹوئٹر) پر شاہ رخ خان فین پیج نے بالی ووڈ اسٹار کی اپنے مداح سے ملاقات کی تصویر شیئر کی ہے۔ سوشل میڈیا پوسٹ کے مطابق شاہ رخ خان سے ملاقات کے خواہشمند مداح نے بالی ووڈ کنگ سے ملاقات کیلئے منت کے باہر 95 دن تک انتظار کیا۔ یاد رہے کہ گزشتہ ہفتہ بالی ووڈ اسٹار نے اپنی 59 ویں سالگرہ منائی تھی، اس موقع پر ممبئی میں انکی رہائش گاہ منت کے باہر مداحوں کی بڑی تعداد شاہ رخ خان کی ایک جھلک دیکھنے اور سالگرہ کی مبارکباد دینے پہنچی۔ کسی بھی ناخوشگوار صورتحال سے نمٹنے کیلئے شاہ رخ خان کے گھر کے باہر پولیس کی نفری بھی تعینات رہی۔,entertainment
58,ریشم کا تشدد کی شکار اداکارہ نرگس کے حوالے سے انکشاف,https://www.express.pk/story/2731693/resham-raise-voice-for-nargis,پاکستان کی معروف اداکارہ ریشم نے شوہر کے تشدد کا شکار ہونے والی اپنی ساتھی فنکارہ نرگس کے حق میں آواز بلند کرتے ہوئے بڑا انکشاف کیا ہے۔ ریشم نے نرگس کے شوہر کی جانب سے تشدد پر خاموشی توڑتے ہوئے بتایا کہ میری نرگس سے ملاقات ہوئی، جو تصاویر سامنے آئیں وہ کچھ بھی نہیں کیونکہ حقیقت اس کے برعکس ہے۔ ریشم نے کہا کہ نرگس کو شوہر نے بدترین تشدد کا نشانہ بنایا ہے جس کی وجہ سے وہ بہت زیادہ زخمی ہوئیں جبکہ نرگس نے اپنے شوہر کی خاطر انڈسٹری اور تمام چیزیں چھوڑ دی تھیں۔ انہوں نے کہا کہ نرگس نے اپنے شوہر کی خاطر حجاب لینا شروع کردیا تھا اور وہ اپنے خاوند کی ملازمہ بن کر رہ رہی تھیں، میں نے انہیں کبھی اپنے شوہر سے اونچی آواز میں بات کرتے ہوئے بھی نہیں دیکھا۔ A post shared by therealresham (@therealresham) ریشم نے لکھا کہ اس کے باوجود بھی نرگس کو اُن کے شوہر نے پستول کے بٹ سے تشدد کا نشانہ بنایا، میں یہ سب دیکھ کر بہت زیادہ پریشان ہوں اور نرگس کی تصاویر دیکھ کر رونا بھی آیا۔ اداکارہ نے لکھا کہ نرگس کے ساتھ جو ہوا یہ ہر اُس خاتون کے ساتھ ہوتا ہے جو اپنا گھر بچانے کی کوشش کرتی ہے مگر پھر اُن کے شوہر درندے بن جاتے ہیں اور میں ایسے لوگوں کو انسان نہیں سجھتی کیونکہ اچھا انسان کبھی بھی اس طرح کی حرکتیں نہیں کرتا۔,entertainment
59,ہانیہ عامر ماہرہ خان کا اسٹائل کاپی کر رہی ہیں؟ سوشل میڈیا پر نئی بحث چھڑگئی,https://www.express.pk/story/2731675/ani-aaamr-mar-khan-ka-asael-kapi-kr-ri-i-soshl-miia-pr-nei-bhth-chgei,ڈب اسمیش سے ٹاک ٹاک اور پھر پاکستان شوبز انڈسٹری کا سفر طے کرنے والی اداکارہ ہانیہ عامر کے ان دنوں خوب چرچے ہیں جس کی وجہ ان کا حال ہی میں ختم ہونے والا ڈرامہ ’کبھی میں کبھی تم‘ ہے۔ ہانیہ اس ڈرامے میں فہد مصطفیٰ کے ساتھ مرکزی کردار ادا کرتی نظر آئیں جبکہ ان دونوں ورسٹائل اداکاروں کی جوڑی کو خوب پذیرائی ملی۔ کبھی میں کبھی تم نے اس قدر شہرت پائی کے اسکی آخری قسط کو سنیما میں ریلیز کرنے کا اعلان کیا گیا جو آج 5 نومبر کو ملک بھر میں ہاؤس فل چل رہا ہے اور اس کے تمام ٹکٹس ایڈوانس بک ہوچکے ہیں۔ ہانیہ اس ڈرامے کی آخری قسط کی ریلیز سے قبل ہی کینیڈا روانہ ہوگئی ہیں جہاں انہوں نے ڈرامے سے متعلق انٹرویو دیا ہے جو سوشل میڈیا پر خواب وائرل ہو رہا ہے۔ A post shared by MediaMasala.Pk (@mediamasala) اس انٹرویو میں ہانیہ مداحوں کے مختلف سوالات کے جواب دے رہی ہیں اور انہیں بتاتی نظر آرہی ہیں کہ آخر شرجینا مصطفیٰ سے کیوں ناراض ہوتی ہے۔ اس ویڈیو کلپ میں ہانیہ کو بےحد پرجوش انداز میں مداحوں اور پروگرام کے میزبان سے بات کرتے دیکھا گیا ہے جس پر سوشل میڈیا صارفین کا کہنا ہے کہ ہانیہ ماہرہ خان بننے کی کوشش کر رہی ہیں اور انہیں کاپی کر رہی ہیں۔ A post shared by MediaMasala.Pk (@mediamasala) اس انٹرویو پر تبصرہ کرتے ہوئے ایک صارف نے لکھا کہ ’یہ 150 فیصد ماہرہ خان کو کاپی کر رہی ہیں‘۔ اس کمنٹ پر جواب دیتے ہوئے ایک صارف نے کہا ’مجھے لگا تھا صرف میں ہی سمجھ رہی ہوں کہ ہانیہ ماہرہ کی کاپی کر رہی ہیں‘۔ چند صارفین نے ہانیہ عامر کو کیوٹ قرار دیتے ہوئے کہا کہ ’یہ ہانیہ کا اپنا اسٹائل ہے لوگ ان سے جل رہے ہیں‘۔ واضح رہے کہ فہد مصطفیٰ اور ہانیہ عامر کے ڈرامے ’کبھی میں کبھی تم‘ نے پاکستان سمیت سرحد پار ممالک میں بھی خوب شہرت حاصل کی ہے بھارت سمیت نیپال اور بنگلادیش میں بھی یہ ڈرامہ بےحد پسند کیا جارہا ہے جبکہ مداح اس ڈرامے کے دوسرے حصے کی بھی ڈیمانڈ کر رہے ہیں۔,entertainment
60,ابھیشیک بچن کی نئی فلم ’آئی وانٹ ٹو ٹاک‘ کا ٹریلر جاری,https://www.express.pk/story/2731669/abhishek-bachen-ki-nai-film-i-want-to-talk-ka-trailer-jari,بالی ووڈ کے مشہور اداکار ابھیشیک بچن کی آنے والی فلم ’آئی وانٹ ٹو ٹاک‘ کا ٹریلر جاری کر دیا گیا۔ سوشل میڈیا پر شیئر کیے گئے فلم کے ٹریلر میں ابھیشیک بچن کو بطور والد کردار نبھاتے دیکھا جاسکتا ہے جو اپنی بیٹی کے ساتھ ملک سے باہر رہتے ہیں تاہم ان کا بیٹی کے ساتھ تعلق پیچیدہ ہے اور باپ بیٹی میں دوری دکھائی گئی ہے۔ پر اس سے قبل ابھیشیک بچن نے سوشل میڈیا ’I WANT TO TALK‘ کا پوسٹر شیئر کیا تھا پوسٹ کے کیپشن میں اداکار نے لکھا تھا کہ  ’بولنے کے لیے تو بہت کچھ ہے لیکن ایک تصویر ہزاروں الفاظ کہتی ہے‘۔ A post shared by Viral Bhayani (@viralbhayani) فلم کے ٹریلر میں دیکھا جاسکتا ہے کہ ابھیشیک مختلف روپ میں دکھائی دے رہیں جس کو دیکھ کر مداح بھی حیران ہیں ابھشیک اس فلم میں موٹے دکھائی دے رہے ہیں جو انتہائی سادہ آدمی کا کردار کر رہے ہیں جو کسی بیماری میں بھی مبتلا ہے۔ سوشل میڈیا صارفین کا کہنا ہے کہ ابھیشیک اس فلم میں اپنی عمر سے زیادہ بڑے نظر آرہے ہیں جبکہ کئی صارفین نے فلم کو ریلیز سے قبل ٹریلر دیکھ کر ہی فلاپ قرار دے دیا ہے۔ A post shared by Abhishek Bachchan (@bachchan) ابھیشیک بچن کا کردار ایک ایسے شخص کا ہے جو 'بات کرنے کے لیے جیتا ہے' زندگی کی مشکلات کو غیر متزلزل اور مثبت نقطہ نظر کے ساتھ قبول کرتا ہے۔ یہ ایک ایسے شخص کی کہانی ہے جو ہمیشہ زندگی کے روشن پہلو کو دیکھتا ہے، چاہے زندگی میں جتنے بھی چیلنجز ہوں۔ واضح رہے کہ ابھیشیک بچن کی یہ فلم 22 نومبررکو سنیما گھروں کی زینت بنے گی۔,entertainment
61,بھارتی طالب علم کی مختصر فلم نے آسکرز 2025 کوالیفائی کرلیا,https://www.express.pk/story/2731647/bharti-talib-ilm-ki-mukhtasir-film-ne-oscars-2025-qualify-krlia,بھارتی طالب علم کی مختصر فلم (Sunflowers Were the First Ones to Know) آسکرز 2025 کی لائیو ایکشن شارٹ فلم کیٹگری کیلئے منتخب کرلی گئی۔ فلم اینڈ ٹیلی ویژن انسٹیٹیوٹ آف انڈیا کے طالب علم چدانند ایس نائیک کی 16 منٹ پر بنی یہ شارٹ فلم رواں سال کانز فلم فیسٹیول میں بھی پہلا پرائز حاصل کر چکی ہے جبکہ اب اس نے آسکرز 2025 میں بھی انٹری کرلی ہے۔ فلم اسکول نے آفیشل انسٹاگرام اکاؤنٹ پر یہ خوشخبری شیئر کرتے ہوئے طالب علموں کو مبارکباد دی ہے کہ ان کی مختصر فلم نے عالمی سطح پر بھارت کی نمائندگی کا اعزاز حاصل کرلیا ہے۔ A post shared by FTII (@ftiiofficial) اس مختصر فلم کی کہانی ایک پُرجوش اور گہری داستان ہے جو ایک بوڑھی عورت کے گرد گھومتی ہے جو گاؤں کے مرغ چراتی ہے۔ اس فلم کو انسٹیٹیوٹ کے 4 طالب علموں نے فائنل ائیر پراجیکٹ کیلئے بنایا تھا جس کی ہدایتکاری چدانند ایس نائیک نے کی جبکہ دیگر نے کیمرہ، ایڈیٹنگ اور ساؤنڈ پر کام کیا۔ A post shared by FTII (@ftiiofficial) مختصر فلم (Sunflowers Were the First Ones to Know) بنگلور انٹرنیشنل شارٹ فلم فیسٹیول میں کامیاب ہوئی جس کے بعد اسے کانز فلم فیسٹیول لا سنیف اور اب آسکرز میں انٹری ملی ہے۔ A post shared by Chidananda S Naik (@chidananda_s_naik) واضح رہے کہ 97ویں آسکرز ایوارڈز کی تقریب مارچ 2025 کو منعقد کی جائے گی جس میں دنیا بھر کی فلم انڈسٹریز سے شارٹ لسٹ کی گئی فلموں کو ایوارڈز دیئے جائیں گے۔,entertainment
62,بھارتی اداکارہ کا مدینہ منورہ میں نکاح، تصاویر وائرل,https://www.express.pk/story/2731635/bharti-adakara-ka-madina-munawara-mein-nikkah-tasawir-viral,بھارتی ادکارہ ثنا خان رشتہ ازدواج میں بندھ گئیں، انہوں نے مدینہ میں نکاح کیا ہے جس کی تصاویر سوشل میڈیا پر وائرل ہو رہی ہیں۔ رئیلٹی شو بگ باس او ٹی ٹی 3 کی مشہور کنٹسٹنٹ اداکارہ ثنا خان نے اپنے قریبی دوست واجد خان سے نکاح کیا ہے جبکہ نکاح مدینہ منورہ میں نہایت سادگی سے کیا گیا ہے جس میں چند قریبی رشتہ دار شریک ہوئے اداکارہ کے اس نکاح نے سب کی توجہ سمیٹ لی ہے۔ A post shared by SANA SULTAN超级巨星 🔱👑 (@sanakhan00) ثنا سلطان خان نے اپنے آفیشل انسٹاگرام اکاؤنٹ پر نکاح کی تصاویر اور ویڈیو اپلوڈ کی ہے اور کیپشن میں اپنے جذبات کا اظہار کیا ہے۔ اداکارہ نے لکھا کہ وہ بہت خوش ہیں کہ ان کا نکاح بلکل ویسا ہوا ہے جیسا انکا خواب تھا مدینہ جیسی بابرکت جگہ پر اور ایک ایسے شخص کے ساتھ جو ان کا خاص دوست اور بہترین انسان ہے۔ ثنا نے اپنے شوہر واجد کو اپنے لئے وٹامن ’ڈیبلیو‘ قرار دیا۔ A post shared by SANA SULTAN超级巨星 🔱👑 (@sanakhan00) اداکارہ نے مزید لکھا کہ نکاح محبت کی سب سے خالص شکل ہے وہ بےحد فخر محسوس کررہی ہیں کہ انہوں نے اپنی محبت کو حلال نکاح میں تبدیل کرلیا۔  ثنا نے مزید لکھا کہ دوست سے زندگی کے ساتھی بننے کا ہمارا سفر محبت، صبر اور ایمان کا ثبوت ہے۔ ثنا کے اس خوبصورت دن کی تصاویر اور ویڈیو سوشل میڈیا پر وائرل ہو رہی ہے ان کے مداح اور ساتھی فنکاروں کی جانب سے انہیں مبارکباد اور نیک تمناؤں کا اظہار کیا جارہا ہے۔,entertainment
63,ماہرہ خان کو شاہ رُخ کی کونسی بات نے بےحد متاثر کیا؟,https://www.express.pk/story/2731624/mahira-khan-ko-shahrukh-ki-konsi-bat-ne-behad-mutasir-kia,پاکستان کی خوبرو اداکارہ ماہرہ خان نے حال ہی میں بالی ووڈ کے سپر اسٹار شاہ رخ خان کی ایک خاصیت سے متعلق بات کی ہے جس نے 2017 کی فلم رئیس میں ایک ساتھ کام کرنے کے دوران ان پر دیرپا تاثر چھوڑا۔ لندن میں ایک تقریب میں ماہرہ نے شاہ رخ کے ساتھ اپنے کام کے تجربے کے بارے میں بات کرتے ہوئے کہا کہ شاہ رُخ میں دوسروں کو واقعی قابل قدر محسوس کروانے کی صلاحیت ہے۔ اداکارہ نے بتایا کہ ان کی شخصیت کا سب سے خوبصورت پہلو یہ ہے کہ وہ اپنی پوری توجہ اس شخص پر دیتے ہیں جس سے وہ بات کر رہے ہیں، چاہے وہ ذاتی طور پر ہو یا فون پر۔ A post shared by Galaxy Lollywood (@galaxylollywood) ماہرہ کا کہنا تھا کہ ’میرے خیال میں شاہ رخ کے بارے میں جو چیز خوبصورت ہے وہ یہ ہے کہ جب آپ ان سے بات کرتے ہیں یا انہیں میسج کرتے ہیں تو آپ بہت اہم محسوس کرتے ہیں، یہ ان کی خاصیت ہے کہ وہ سامنے والے کو امپورٹنس دیتے ہیں‘۔ یاد رہے کہ ماہرہ اور شاہ رخ خان 2017 میں فلم رئیس میں ایک ساتھ بڑے پردے پر جلوہ گر ہوئے تھے، ماہرہ شاہ رُخ کے ساتھ فلم کرنے کے بعد سے ان کی سخاوت اور مہربانی کے بارے میں اکثر بات کرتی ہیں اور اپنا تجربہ شیئر کرتی ہیں۔ A post shared by Farid Qureshi (@faridqureshi_uk) واضح رہے کہ کچھ دن قبل رئیس کے کاسٹنگ ڈائریکٹر مکیش اور رئیس کے ڈائریکٹر راہول ڈھولکیا نے ماہرہ کی کاسٹنگ کے پیچھے کی کہانی شیئر کرتے ہوئے بتایا تھا کہ انہیں ایسی اداکارہ کی تلاش تھی جو شاہ رخ خان کی عمر کے مطابق ہو اور آسیہ کے کردار کے مطابق ہو۔ انہوں نے کہا کہ شاہ رخ 50 سال کے تھے اس لیے ہمیں ایک ہیروئن کی ضرورت تھی جو کم از کم 30 سال کی ہو۔ راہول ڈھولکیا کے مطابق ماہرہ کو جس چیز نے دیگر اداکاراؤں سے الگگیا وہ اس کی ہندی پر کمان اور اس کردار میں وہ معصومیت تھی۔ ڈائریکٹر نے بتایا کہ شاہ رخ کی بیوی گوری کی والدہ نے ماہرہ کو ٹی وی پر دیکھا اور شاہ رُخ کو بتایا کہ اس لڑکی کو کاسٹ کر سکتے ہو جس کے بعد ماہرہ خان کا انتخاب کیا گیا۔,entertainment
64,سمانتھا پربھو نے فلموں میں اپنی ناکامی کا اعتراف کرلیا,https://www.express.pk/story/2731613/smanta-prbo-n-flmo-mi-apni-nakami-ka-aaatraf-krlia,"تامل فلم انڈسٹری کی معروف اداکارہ سمانتھا روتھ پربھو نے اپنی آخری چند فلموں کے بارے میں بات کرتے ہوئے بطور اداکارہ اپنی ناکامی قبول کرلی۔ اداکارہ نے انسٹاگرام پر مداحوں کے ساتھ سوال جواب کا سیشن رکھا  جس میں انہوں نے ماضی میں ""کچھ غلطیاں"" کرنے کا اعتراف کیا۔ سمانتھا رتھ پربھو نے اعتراف کیا کہ وہ پچھلی فلموں میں شاید اپنی بہترین کارکردگی نہیں دے سکیں تاہم اب وہ اپنے نئے پراجیکٹ (  Citadel: Honey Bunny) پر بہت محنت کر رہی ہیں۔ اداکارہ نے بتایا کہ نیا پراجیکٹ ان کیلئے ایک بڑا چیلنج ہے کیونکہ یہ شاید ان کی زندگی کا سب سے پیچیدہ اور چیلنجنگ کردار ہے۔ A post shared by prime video IN (@primevideoin) ایک شخص نے اداکارہ سے سوال کیا کہ کیا آپ ہمیں بتا سکتی ہیں کہ آپ نے سٹاڈل میں اپنے کردر کیلئے کتنی محنت کی ہے اور آپ کا کردار کیسا نظر آئے گا؟ سمانتھا نے جواب دیا کہ ’میں نے اپنے آپ سے وعدہ کیا ہے کہ میں ہر کردار کے ساتھ اپنے آپ کو چیلنج کروں گی، ہر چیلنج پچھلے سے زیادہ مشکل ہوگا۔ میں مانتی ہوں کہ میں نے ماضی میں کچھ غلطیاں کیں اور چیزیں واقعی کام نہیں آئیں میں ناکامی کو قبول کرتی ہوں۔ میں یہ قبول کرتی ہوں کہ میں اپنی آخری چند فلموں میں شاید اپنی بہترین کارکردگی نہیں دے سکی‘۔ A post shared by prime video IN (@primevideoin) واضح رہے کہ سمانتھا (Citadel: Honey Bunny) میں ورون دھون کے ساتھ جلوہ گر ہوں گی ایکشن سے بھرپور اس سیریز کی ہدایتکاری راج نیدی موڑو اور کرشنا ڈی کے نے کی ہے جو 7 نومبر کو اسٹریمنگ سائٹ پرائم ویڈیو پر پیش کی جائے گی۔ A post shared by ELLE India (@elleindia) اس سے قبل سمانتھا پربھو آخری مرتبہ تامل فلم یشودھا اور شکن تالم میں جلوہ گر ہوئی تھیں تاہم ان کی یہ فلمیں دنیا بھر سے 50 کروڑ سے کم ہی کما سکی اور ناکام رہیں۔",entertainment
65,مندر میں معافی مانگو یا 5 کروڑ دو، سلمان خان کو پھر قتل کی دھمکی,https://www.express.pk/story/2731604/mandir-main-maaafi-mango-ya-5-crore-do-salman-khan-ko-phr-qatal-ki-dhamki,بالی ووڈ اداکار سلمان خان کو ایک مرتبہ پھر بدنام زمانہ بشنوئی گینگ کی جانب سے قتل اور تاوان کی دھمکی موصول ہوئی ہے۔ بھارتی میڈیا رپورٹ کے مطابق ممبئی ٹریفک پولیس کنٹرول روم کو لارنس بشنوئی کے بھائی کی جانب سے دھمکی آمیز پیغام موصول ہوا ہے جس میں کہا گیا ہے کہ میں لارنس بشنوئی کا بھائی ہوں اگر سلمان خان زندہ رہنا چاہتے ہیں بشنوئی کمیونٹی کے مندر میں جاکر معافی مانگیں یا 5 کروڑ روپے ادا کریں ورنہ اگر وہ نہ مانے تو ہم اسے مار ڈالیں گے، ہمارا گروہ اب بھی سرگرم ہے‘۔ ممبئی ٹریفک پولیس کو یہ پیغام گزشتہ رات ایک مرتبہ پھر واٹس ایک پر موصول ہوا ہے اس سے قبل بھی ایک ایسا ہی دھمکی آمیز پیغام موصول کیا گیا تھا تاہم پولیس نے دعویٰ کیا تھا کہ وہ مذکورہ ملزم کو گرفتار کر چکی ہے۔ پولیس فی الحال اس پیغام کی تحقیقات کر رہی ہے اور اس کے پیچھے موجود شخص کا پتہ لگانے کی کوشش کر رہی ہے۔ ایکس پر ایک پوسٹ میں اے این آئی نے انکشاف کیا ہے کہ اس کیخلاف مقدمہ درج کیا جا رہا ہے۔ ٹویٹ میں ممبئی پولیس کی جانب سے لکھا گیا تھا کہ ’اداکار سلمان خان کو دھمکی کے معاملے میں ورلی پولیس اسٹیشن میں کیس درج کیا جارہا ہے جس نمبر سے یہ پیغام آیا تھا اس کا پتہ لگایا جا رہا ہے‘۔ واضح رہے کہ پچھلے مہینے بالی ووڈ کے سپر اسٹار کو 2 کروڑ ادا کرنے کے مطالبے کے ساتھ جان سے مارنے کی دھمکی دی گئی تھی جس پر پولیس نے تحقیقات شروع کی اور 30 اکتوبر کو ممبئی کے علاقے باندرہ کے ایک رہائشی کو گرفتار کیا تھا۔,entertainment
66,سلمان خان کی دھمکیوں کے باوجود تاج فلک نما پیلس میں 'سکندر' کی شوٹنگ جاری,https://www.express.pk/story/2731548/salmankhan-ki-dhamkion-ke-bawajood-sikandar-ki-shooting-jari,بالی وڈ اسٹار سلمان خان نے اپنی آنے والی فلم 'سکندر' کی شوٹنگ کے لیے حیدرآباد کے شاندار تاج فلک نما پیلس کا رخ کیا ہے۔ حالیہ دنوں میں موصول ہونے والی دھمکیوں کے باوجود، سلمان نے اپنی ٹیم کے ساتھ اس تاریخی مقام پر شوٹنگ شروع کر دی ہے۔ اس پیلس سے سلمان خان کی خاص وابستگی ہے، کیونکہ 2014 میں ان کی بہن ارپتا خان کی شادی اسی مقام پر ہوئی تھی۔ ایک ویڈیو سوشل میڈیا پر گردش کر رہی ہے جس میں پیلس کو خوبصورت روشنیوں سے سجا ہوا دکھایا گیا ہے۔ فلم کے اس سین میں، سلمان خان اور اداکارہ رشمیكا مندنا ایک جشن کا گیت فلمبند کر رہے ہیں جسے معروف موسیقار پریتم نے کمپوز کیا ہے۔ فلم کے اگلے شیڈول کی شوٹنگ ممبئی میں کی جائے گی جبکہ یورپ میں بھی دو رومانوی گانوں کی عکسبندی کا پلان ہے۔ 'سکندر' میں سلمان خان ایک بے رحم بزنس مین کے کردار میں نظر آئیں گے جو آخرکار اپنے گرد پھیلی کرپشن کو چیلنج کرتا ہے۔ اس فلم میں ساتھیاراج اور کاجل اگروال بھی اہم کردار ادا کر رہے ہیں۔,entertainment
67,اجے دیوگن کی 'سنگھم اگین' نے تین دن میں 126 کروڑ کا بزنس کر لیا,https://www.express.pk/story/2731546/ajaydavgan-ki-singhamagain-ne-3dino-main-126-crore-business-kar-lia,اجے دیوگن اور روہت شیٹی کی فلم سنگھم اگین نے باکس آفس پر تاریخ رقم کرتے ہوئے اپنے پہلے ویک اینڈ میں 126 کروڑ روپے کا بزنس کیا ہے۔ ابتدائی تخمینے کے مطابق، فلم نے اتوار کے دن 37 سے 39 کروڑ روپے کے درمیان کلیکشن کیا، جو اجے دیوگن اور روہت شیٹی کی کسی بھی فلم کے لیے سب سے بڑا اوپننگ ویک اینڈ ہے۔ 'سنگھم اگین' نے چنئی ایکسپریس اور گول مال اگین جیسے فلموں کے اوپننگ ویک اینڈ کلیکشن کو پیچھے چھوڑ دیا ہے۔ اگرچہ فلم کا مقابلہ 'بھول بھلیاں 3' سے بھی ہے، لیکن اس کے باوجود فلم کی کلیکشن شاندار رہی۔ روہت شیٹی کی اس فلم کی لاگت بھول بھلیاں 3 کے مقابلے میں زیادہ ہے، جس کا مطلب ہے کہ فلم کو لمبے عرصے میں کامیاب ہونے کے لیے مزید بڑا بزنس کرنا ہوگا۔ فلم کا ہدف 250 کروڑ روپے کا کلیکشن ہے اور اس کی کامیابی کا فیصلہ اگلے ویک اینڈ کے کلیکشن سے ہوگا۔,entertainment
68,امیتابھ بچن کے شو ’کون بنے گا کروڑ پتی‘ کو تاریخی غلطی پر شدید تنقید کا سامنا,https://www.express.pk/story/2731537/amitabhbachachan-ke-show-kbc-ko-historicalerror-pr-tanqeed-ka-samna,"حال ہی میں کون بنے گا کروڑ پتی کے سیزن 16 میں اداکار ورون دھون اپنے آنے والے ویب سیریز سیٹادل: ہنی بنی کی تشہیر کے لیے شو پر موجود تھے۔ اس دوران میزبان امیتابھ بچن نے ورون دھون اور ہدایتکاروں راج اور ڈی کے سے ایک تاریخی سوال پوچھا، جس میں کہا گیا کہ ""کون سی اداکارہ اپنے شوہر مہاراجہ ہنوانت سنگھ کے ساتھ ہوائی حادثے میں جاں بحق ہوئیں؟"" جواب کے اختیارات میں سلوچنا، ممتاز، نادرہ، اور زبیدہ شامل تھیں۔ ورون دھون اور راج اور ڈی کے نے آخرکار زبیدہ کو جواب کے طور پر منتخب کیا۔ بعد میں معلوم ہوا کہ شو میں سوال میں زبیدہ کے حوالے سے دی گئی معلومات درست نہیں تھیں۔ اصل زبیدہ، جو کہ بھارت کی پہلی ٹاکی فلم عالم آرا کی مشہور اداکارہ تھیں، کا مہاراجہ ہنوانت سنگھ سے کوئی تعلق نہیں تھا۔ یہ غلطی جلد ہی سوشل میڈیا پر موضوع بن گئی، جہاں ناظرین نے تحقیق کی کمی پر سوال اٹھایا۔ زبیدہ بیگم کے بیٹے اور معروف صحافی خالد محمد نے بھی سوشل میڈیا پر شو کی اس غلطی پر وضاحت کا مطالبہ کرتے ہوئے لکھا، ""کون بنے گا کروڑ پتی، کیا میں وضاحت کی درخواست کر سکتا ہوں؟ میری والدہ زبیدہ، جو عالم آرا کی اداکارہ تھیں، نہ کہ وہ زبیدہ جن کا ذکر شو میں کیا گیا۔"" خالد محمد کے بیان کے بعد ناظرین کی طرف سے بھی اس پر ردعمل آیا، اور سوشل میڈیا پر یہ معاملہ زیر بحث رہا۔",entertainment
69,شاہ رخ خان نے اپنی سالگرہ پر پولیس کو کھانا بھیج کر دل جیت لیے,https://www.express.pk/story/2731524/shahrukhkhan-ne-apni-salgirah-par-police-ko-khana-bhej-ka-dil-jeet-lye,سوشل میڈیا پر وائرل تصاویر میں دیکھا جا سکتا ہے کہ پولیس اہلکار شاہ رخ خان کی جانب سے بھیجے گئے کھانے کے پیکٹ تقسیم کر رہے ہیں۔ ایک مداح نے X (سابقہ ٹویٹر) پر ویڈیو شیئر کرتے ہوئے کہا، “کنگ خان کی جانب سے پولیس کے لیے کھانے کے ڈبے، وہ واقعی ’کنگ‘ ہیں۔” شاہ رخ خان نے اپنی سالگرہ اہل خانہ کے ساتھ کیک کاٹ کر منائی اور پھر ایک خاص ایونٹ میں اپنے مداحوں سے ملاقات بھی کی۔ اس موقع پر انہوں نے کہا، “میں آج دیر سے جاگا کیونکہ رات دیر تک ڈنر چل رہا تھا۔ میرے چھوٹے بچے کو آئی پیڈ کی وجہ سے کچھ پریشانیاں تھیں اور میری بیٹی کو اپنے کپڑوں کی فٹنگ میں مسئلہ تھا۔” شاہ رخ کی اگلی فلم ’کنگ‘ ہوگی جس میں وہ اپنی بیٹی سوہانہ خان کے ساتھ جلوہ گر ہوں گے۔ یہ فلم اگلے سال پروڈکشن میں آئے گی اور اس کی ریلیز عید 2026 پر متوقع ہے۔,entertainment
70,کارتک آریان کی ’بھول بھلیاں 3‘ نے 100 کروڑ کا سنگ میل عبور کرلیا,https://www.express.pk/story/2731515/kartk-aarian-ki-bol-blia-3-n-100-kro-ka-sng-mil-aabor-krlia,کارتک آریان کی فلم 'بھول بھلیاں 3' نے باکس آفس پر 100 کروڑ کا شاندار سنگ میل عبور کرلیا ہے، جس سے کارتک کی یہ چوتھی فلم بن گئی ہے جس نے 100 کروڑ کلب میں جگہ بنائی ہے۔ اس بڑی کامیابی نے کارتک آریان کو بالی وڈ کے ان ستاروں کے ساتھ کھڑا کر دیا ہے جنہوں نے اپنی چار فلموں کے ساتھ 100 کروڑ سے زیادہ کا بزنس کیا ہے، ان میں امیتابھ بچن، ورون دھون، آیوشمان کھرانہ اور ابھیشیک بچن شامل ہیں۔ کارتک آریان کے 100 کروڑ کلب میں شامل ہونے والی چار فلمیں یہ ہیں: بھول بھلیاں 3 – کارتک کی تازہ ترین فلم، جس میں انہوں نے خوف اور مزاح کو یکجا کر کے شائقین کو خوب محظوظ کیا۔ بھول بھلیاں 2 – کارتک کی پہلی ہارر کامیڈی فلم جس نے انہیں گھریلو نام بنا دیا۔ لکا چھپی – کرِتی سینن کے ساتھ رومانس اور مزاح پر مبنی یہ فلم بھی باکس آفس پر کامیاب رہی۔ سونو کے ٹیٹو کی سویٹی – کارتک کی مزاحیہ اداکاری نے اس فلم کو بلاک بسٹر بنا دیا۔ کارتک آریان کی مقبولیت مسلسل بڑھ رہی ہے اور انہیں ایک بااعتماد اسٹار سمجھا جا رہا ہے۔ بھول بھلیاں 3 کی کامیابی نے کارتک کے کیریئر کو مزید بلندی پر پہنچا دیا ہے اور انہیں ایک ایسے اداکار کے طور پر تسلیم کیا ہے جو مختلف قسم کے کرداروں کو بہترین انداز میں پیش کر سکتے ہیں۔,entertainment
71,دلجیت دوسانجھ کا جے پور کنسرٹ میں مارواڑی مداح کے ساتھ اسٹیج پر بھنگڑا,https://www.express.pk/story/2731508/diljitdosanjh-ka-jaipur-concert-main-marvari-fan-ke-sath-stag-par-bhangda,"دلجیت دوسانجھ کے دل-لومیناتی ٹور کا شاندار کنسرٹ دہلی کے بعد جے پور میں منعقد ہوا جہاں ایک خوبصورت لمحہ دیکھنے کو ملا۔ کنسرٹ کے دوران دلجیت نے ایک مارواڑی مداح کو اسٹیج پر بلا کر اس کی پگڑی کی تعریف کی اور بھارتی ثقافت کی رنگا رنگی کو سراہا۔ دلجیت کی ٹیم نے اس لمحے کو انسٹاگرام پر شیئر کیا جس میں دلجیت مداح کے ساتھ بھنگڑا ڈانس کرتے نظر آئے۔ دلجیت نے مداحوں سے کہا، ""بھائی کی پگڑی کے لیے زوردار تالیاں ہونی چاہئیں!"" اور مزید کہا کہ ہماری ثقافت کا حسن یہ ہے کہ چند گھنٹوں کے سفر میں ہماری زبان، کھانے، سب کچھ بدل جاتا ہے۔ انہوں نے کہا، ""ہم سب کو پیار کرتے ہیں، چاہے ہم جے پور سے ہوں، گجرات سے، دہلی یا پنجاب سے۔"" A post shared by DILJIT DOSANJH (@diljitdosanjh) دلجیت نے مداح سے اس کا تعلق پوچھا، جس پر مداح نے مارواڑی ہونے کی تصدیق کی۔ دلجیت نے مزاحیہ انداز میں اپنے گانے ""میں ہوں پنجاب"" کو بدل کر کہا، ""میرا بھائی مارواڑی آ گیا اوئے!"" جس کے بعد دونوں نے مل کر بھنگڑا کیا اور حاضرین کا دل جیت لیا۔ دلجیت اس سال تین فلموں میں نظر آئے: امتیاز علی کی ""امر سنگھ چمکیلا""، ""کریو"" جس میں ان کے ساتھ کرینہ کپور، کریتی سینن، اور تبو ہیں، اور پنجابی فلم ""جٹ اینڈ جولیٹ 3"" جس میں نیرو باجوا کے ساتھ ان کی جوڑی بنی۔",entertainment
72,امریکی گلوکارہ نے قومی ترانے کے دوران گالی دینے پر معافی مانگ لی,https://www.express.pk/story/2731503/americansinger-ne-nationalantheme-ke-doran-gali-dene-par-mafi-mang-li,برطانوی نشریاتی ادارے کے مطابق یہ واقعہ براہ راست ٹی وی نشریات کے دوران پیش آیا، جس کی ویڈیو تیزی سے سوشل میڈیا پر وائرل ہوگئی۔ واقعے کے فوراً بعد لومس نے سامعین سے قومی ترانہ دوبارہ پڑھنے کی اجازت مانگی، تاہم انہیں بتایا گیا کہ نشریات براہ راست ہے۔ اس واقعے کے بعد لومس کو شدید تنقید کا سامنا کرنا پڑا، جس پر انہوں نے انسٹاگرام پر ایک ویڈیو پوسٹ کرتے ہوئے اپنی غلطی کو حادثہ قرار دیا اور معافی مانگی۔ لومس نے کہا کہ انہیں بہت افسوس ہے اور ان کا ارادہ قومی ترانے کے دوران غلطی کرنے کا نہیں تھا، بلکہ گھبراہٹ میں یہ غلطی ہوگئی۔,entertainment
73,"""ڈنکی"" اور ""جڑواں 2"" میں کام پر توقع سے کم معاوضہ ملا، تاپسی پنوں کا انکشاف",https://www.express.pk/story/2731496/dunki-or-judwa2-me-kam-par-tawaqa-se-kam-mawaza-mila-tapssipannu,"بالی ووڈ اداکارہ تاپسی پنوں نے حالیہ انٹرویو میں انکشاف کیا کہ انہیں بڑی کمرشل فلموں جیسے ""ڈنکی"" اور ""جڑواں 2"" میں توقع سے کم معاوضہ ملا۔ ان کا کہنا تھا کہ عوام کا خیال ہے کہ وہ ایسی فلمیں زیادہ پیسے کے لیے کرتی ہیں، مگر حقیقت میں ان کو لیڈ کردار والی فلموں میں زیادہ معاوضہ ملتا ہے۔ تاپسی نے ""انڈین ایکسپریس"" کو انٹرویو دیتے ہوئے کہا، ""لوگ سمجھتے ہیں کہ میں فلمیں جیسے 'جڑواں' یا 'ڈنکی' پیسے کے لیے کرتی ہوں، مگر حقیقت میں مجھے زیادہ پیسے ان فلموں میں ملتے ہیں جہاں میں مرکزی کردار میں ہوتی ہوں، جبکہ بڑی فلمیں مجھے اتنا نہیں دیتیں کیونکہ انہیں لگتا ہے کہ وہ میرے لیے احسان کر رہے ہیں۔"" تاپسی نے یہ بھی بتایا کہ بڑی فلموں میں ہیروئن کا انتخاب اکثر مرد ہیروز کے ہاتھ میں ہوتا ہے، اور تقریباً 75 فیصد معاملات میں ہیرو ہی یہ فیصلہ کرتا ہے کہ اس کے ساتھ کونسی ہیروئن کام کرے گی۔ انہوں نے مزید کہا، ""کچھ ہیرو پر اعتماد ہوتے ہیں، جبکہ دوسرے کسی ایسی اداکارہ کو لینے سے گریز کرتے ہیں جو ان پر سبقت نہ لے جائے۔""",entertainment
74,عالیہ بھٹ، رنبیر اور راہا کا دیوالی پر سونے جیسے رنگوں میں خوبصورت انداز، تصاویر وائرل,https://www.express.pk/story/2731489/alibhatt-ranbir-raha-ka-diwali-par-sone-jaisay-rango-me-khubsurat-andaz-picsviral,"بالی ووڈ میں دیوالی 2024 کی خوشیوں میں عالیہ بھٹ اور رنبیر کپور نے اپنی بیٹی راہا کے ساتھ فیملی پوجا میں شرکت کی۔ یہ خاص موقع نہ صرف ان کے لیے بلکہ ان کے مداحوں کے لیے بھی خاص رہا، جب انہوں نے انسٹاگرام پر اپنی دیوالی کی تقریب کی جھلکیاں شیئر کیں۔ اس موقع پر عالیہ کی والدہ سونی رازدان، بہن شاہین بھٹ اور رنبیر کی والدہ نیتو کپور بھی ان کے ساتھ موجود تھیں۔ تصاویر میں عالیہ اور رنبیر کو سنہرے رنگ کے روایتی ملبوسات میں دیکھا جا سکتا ہے۔ عالیہ نے خوبصورت گولڈن آرگنزا ساڑھی پہن رکھی تھی، جب کہ رنبیر نے سادہ ریشمی کُرتا پہنا تھا۔ ننھی راہا نے بھی گولڈن کُرتا اور پینٹ پہن کر اپنی ماما اور پاپا کے ساتھ تصویروں میں پیارا اضافہ کیا۔ عالیہ نے پوسٹ کے کیپشن میں لکھا، ""روشنی، محبت اور قیمتی لمحات۔ خوش دیوالی!"" اس پوسٹ میں جوڑی کے لباس کی ہم آہنگی اور سادہ ماحول کی خوبصورتی نے مداحوں کے دل جیت لیے۔ A post shared by Alia Bhatt 💛 (@aliaabhatt) ایک تصویر میں رنبیر اور عالیہ کو راہا کے ساتھ آرتی کی تھالی تھامے ہوئے دیکھا جا سکتا ہے، جبکہ آخری تصویر میں گیندے اور چمیلی کے پھولوں سے بنی رنگولی نے ان کے گھر کی روایتی خوبصورتی میں چار چاند لگا دیے۔ عالیہ کی آئندہ فلموں میں یش راج فلمز کی اسپائی تھرلر الفا شامل ہے جس میں وہ شرواری کے ساتھ نظر آئیں گی، اور سنجے لیلا بھنسالی کی لو اینڈ وار میں رنبیر کپور اور وکی کوشل کے ساتھ اداکاری کریں گی۔",entertainment
75,مہوش حیات اور ہنی سنگھ کے گانے کی پہلی جھلک سامنے آگئی,https://www.express.pk/story/2731484/mewish-hayat-or-honey-singh-k-gany-ki-pehli-jhalak-samne-agai,پاکستان شوبز کی اداکارہ مہوش حیات اور بھارتی ریپر و گلوکار ہنی سنگھ کے نئے میوزک ویڈیو کی پہلی جھلک منظر عام پر آگئی۔ ہنی سنگھ نے اپنے نئے میوزک ویڈیو میں پاکستان کی صف اول کی اداکارہ مہوش حیات کو شامل کیا ہے جس کا اعلان ان کی جانب سے کچھ دن قبل کیا گیا تھا۔ تاہم اب اس میوزک ویڈیو کی پہلی جھلک منظر عام پر آگئی ہے یہ میوزک ویڈیو ہنی سنگھ کی ایلبم گلوری کا حصہ ہے جو 8 نومبر کو ریلیز کی جائے گی۔ A post shared by T-Series (@tseries.official) ویڈیو کے ٹیزر کو ٹی سیریز میوزک کی جانب سے سوشل میڈیا پر شیئر کیا گیا ہے جس میں ہنی سنگھ اور مہوش حیات کو بھی ٹیک کیا گیا۔ A post shared by Yo Yo Honey Singh (@yoyohoneysingh) اس ویڈیو میں مہوش حیات کو کالے رنگ کے بولڈ لباس میں ہنی سنگھ کے ساتھ دیکھا جاسکتا ہے، یہ ویڈیو اور اس کے اسکرین شاٹس سوشل میڈیا پر وائرل ہورہے ہیں جبکہ صارفین بولڈ لباس پہننے پر مہوش حیات کو تنقید کا نشانہ بنا رہے ہیں۔ سوشل میڈیا پر ایک صارف نے لکھا کہ ’اگر یہ کوٹ ہنی سنگھ مہوش کو دے دیتا تو پاکستانی کی عزت بچ جاتی‘۔ ایک صارف کا کہنا تھا کہ ’اداکارہ کا نام مہوش واحیات ہونا چاہیے‘۔ ایک سوشل میڈیا صارف نے مہوش حیات کو آڑے ہاتھوں لیتے ہوئے لکھا کہ ’تصویر کیجیئے یہ پاکستان کی وہ اداکارہ ہیں جن کو ستارہ امتیاز سے نوازا ہے ہماری گورنمنٹ نے‘۔,entertainment
76,متھن چکرورتی کی سابقہ بیوی چل بسی,https://www.express.pk/story/2731468/mithan-chakrwarti-ki-sabka-biwi-chal-basi,بالی ووڈ کے لیجنڈری اداکار متھن چکرورتی عرف متھن دا کی سابقہ بیوی دنیا سے رخصت ہوگئیں۔ بھارتی میڈیا رپورٹ کے مطابق ہیلنا لیوک بالی ووڈ کے ماضی کے مقبول اداکار متھن دا کی پہلی بیوی تھیں جو کہ خود بھی اداکاری کی دنیا سے وابستہ تھیں۔ ہیلنا نے اتوار کے روز 3 نومبر کو امریکہ میں آخری سانسیں لیں، ان کی موت کی خبر سوشل میڈیا پر ڈانسر اور اداکارہ کلپنا لیئر کی جانب سے شیئر کی گئی ہے۔ A post shared by Viral Bhayani (@viralbhayani) ہیلنا لیوک نے سوشل میڈیا پر اپنی موت سے کچھ دیر قبل ایک نوٹ لکھا تھا جس میں انہوں نے اپنے جذبات کا اظہار کیا تھا۔ اداکارہ نے لکھا کہ ’ عجیب لگ رہا ہے، ملے جلے جذبات اور کوئی پتہ نہیں کیوں، بے چینی ہورہی ہے‘۔ واضح رہے کہ ہیلنا لیوک، جو امیتابھ بچن کی 1985 میں ریلیز ہونے والی فلم ’مرد‘ میں اپنے کردار کے لیے مشہور تھیں، کی متھن چکرورتی سے شادی ہوئی تھی لیکن افسوس کہ ان کی شادی چار ماہ کے اندر ہی ختم ہو گئی اور دونوں نے راہیں جدا کرلیں۔,entertainment
77,پشپا 2 کیلئے میگا ٹریلر لانچ ایونٹ کی تیاریاں، فلم کب ریلیز ہوگی؟,https://www.express.pk/story/2731462/pushpa-2-k-lye-mega-trailer-launch-event-ki-tiaria-film-kb-release-hogi,پشپا 2 باہوبلی 2 کے بعد بھارتی سنیما کی سب سے زیادہ بےصبری سے انتظار کی جانے والی فلم سیکوئل ہے جس کے میگا ٹریلر لانچ ایونٹ کی تیاریاں شروع کر دی گئی ہیں۔ اس فلم میں اللو ارجن دوبارہ پشپا راج کے کردار میں نظر آئیں گے جنہوں نے اس فلم سے دنیا بھر میں خوب شہرت کمائی۔ پشپا 2 کی ریلیز سے قبل اس کی میگا ٹریلر ایونٹ لانچ کی تقریب 15 نومبر تک متوقع ہے جبکہ فلم کی پروموشن کیلئے سپر اسٹار الو ارجن اپنی ٹیم کے ہمراہ 6 شہروں کا پروموشنل ٹور بھی کریں گے جوکہ نومبر کے وسط سے شروع ہو کر 15 دنوں تک جاری رہے گا۔ یہ ٹور پٹنہ، کوچی، چنئی، بنگلور، ممبئی اور حیدرآباد کا احاطہ کرے گا، جس کا آغاز پٹنہ میں ایک ٹریلر لانچ ایونٹ سے ہوگا۔ A post shared by Pinkvilla South (@pinkvillasouth) الو ارجن کے ہمراہ اس پروموشنل ٹور کا مقصد یہ ہے کہ فلم کیلئے ملک کے ہر کونے میں جوش و خروش پیدا کیا جائے تاکہ ریلیز کے وقت باکس آفس کے ریکارڈ توڑے جاسکیں۔ A post shared by Allu Arjun (@alluarjunonline) یاد رہے کہ پشپا کا سیکوئل 5 دسمبر 2024 کو عالمی سطح پر ریلیز ہوگا، فلم میں رشمیکا مندنا الو ارجن کیساتھ ہیروئن کا کردار نبھائیں گی، فلم کا پوسٹر بھی جاری کر دیا گیا ہے جو سوشل میڈیا پر وائرل ہورہا ہے۔,entertainment
78,شاہ رُخ خان نے 59ویں سالگرہ پر کونسی بُری عادت ترک کردی؟,https://www.express.pk/story/2731454/shahrukh-khan-ne-59wi-salgirah-pr-konsi-buri-aadat-tark-krdi,بالی ووڈ کے بادشاہ شاہ رُخ خان نے اپنی 59ویں سالگرہ کے موقع پر ایک ایسا اعلان کیا ہے جس سے ان کے مداح بےحد خوش اور حیران ہیں۔ اپنی 59ویں سالگرہ کے موقع پر کنگ خان اپنی سالگرہ کے اعزاز میں رکھی ایک تقریب میں شریک ہوئے جہاں انہوں نے بتایا کہ وہ سگریٹ نوشی چھوڑ چکے ہیں۔ سوشل میڈیا پر ایس آر کے کی یہ ویڈیو خوب وائرل ہو رہی ہے جس میں انہیں مائیک پر بات کرتے ہوئے یہ کہتے سنا جا سکتا ہے کہ ’میں آپ سب کو یہ بتانا چاہتا ہوں کہ میری زندگی میں اب تک ایک اچھی تبدیلی یہ بھی آئی ہے کہ میں نے سگریٹ پینا چھوڑ دی ہے، میں بریتھ لیس (سانس لینے میں تکلیف) محسوس کر رہا ہوں مگر یہ بھی ٹھیک ہوجائے گا انشااللہ‘۔ A post shared by Shah Rukh Khan Universe (@srkuniversefc) شاہ رُخ کا یہ فیصلہ سن کر تقریب میں موجود مداح حیران رہ گئے اور اداکار کے اس فیصلے پر انہیں خوب سراہا۔ A post shared by Shah Rukh Khan (@iamsrk) یاد رہے کہ شاہ رُخ خان زندگی کی 59 بہاریں دیکھ چکے ہیں ہر سال کی طرح رواں سال بھی انہوں نے اپنی سالگرہ کے موقع پر منت کے باہر جمع ہونے والے مداحوں سے ملاقات کی اور انکی محبت پر انکا شکریہ ادا کیا۔,entertainment
79,ایشوریہ رائے نے بریڈ پٹ کیساتھ ملنے والی ہالی ووڈ کی فلم کیوں ٹھکرائی؟,https://www.express.pk/story/2731446/aishwariya-ra-ne-brad-pitt-k-sath-milne-wali-film-ku-thukrai,"ہالی وڈ میں 2 دہائیوں قبل کچھ ایسا ہوا جس نے سب کو حیران کر دیا اور مداحوں میں ہلچل مچ گئی۔ ایسا تب ہوا جب  دیو داس سے عالمی شہرت حاصل کرنے والی اداکارہ ایشوریہ رائے بچن نے ہالی ووڈ اسٹار پریڈ پٹ کیساتھ ملنے والی فلم ""ٹروئی"" میں ایک اہم  کردار کی پیشکش کو مسترد کر دیا۔ یہ وہ دن تھے جب بالی ووڈ ملکہ کو ان کے مداح کو بین الاقوامی سطح پر دیکھنے کے لیے بے قرار تھے تاہم ایشوریہ نے بھارت میں کام کرنے کو ترجیح دی ہالی ووڈ کی آفر مسترد کردی۔ بریڈ پٹ کی فلم ٹروئے 2004 میں ریلیز ہوئی، اس فلم کو مسترد کرنے کی وجہ بتاتے ہوئے ایشوریہ نے بتایا کہ جب دیو داس نے کینز فلم فیسٹیول میں شائقین کے دلوں کو جیتا، تو انہیں کو ہالی ووڈ سے بے شمار پیشکشیں موصول ہوئیں۔ ان میں سے ایک اہم کردار ""ٹروئی"" میں تھا، لیکن اس میں ایک شرط تھی، پروڈیوسرز چاہتے تھے کہ وہ اپنے کیلنڈر میں 6 سے 9 ماہ کا وقت بلاک کر دیں، جو کہ ایک نسبتاً چھوٹے کردار کے لیے تھا۔ A post shared by Brad Pitt (@bradpittofflcial) اس تجربے پر ایک خصوصی گفتگو میں، ایشوریہ نے ہالی ووڈ کے طریقہ کار پر حیرت کا اظہار کیا۔ اداکارہ کا کہنا تھا کہ ’وہ چاہتے تھے کہ میں 6 سے 9 ماہ کا وقت بلاک کروں کیونکہ یہ ایک بڑی فلم تھی‘۔ ہالی ووڈ کے بڑے پروجیکٹ کی کشش کے باوجود، ایشوریہ نے اپنے ملک میں اپنی ذمہ داریوں کو نبھانے کا فیصلہ کیا۔ اداکارہ کا کہنا تھا کہ اس وقت وہ اپنی انڈسٹری کی کئی فلموں کی شوٹنگ میں مصروف تھیں جو ان کیلئے ہالی ووڈ سے زیادہ اہمیت رکھتی تھیں اس لئے وہ خود کو تیار نہیں کر سکیں کہ وہ 9 ماہ کا وقت بلاک کریں۔ A post shared by AishwaryaRaiBachchan (@aishwaryaraibachchan_arb) بریڈ پٹ نے 2012 میں ایک انٹرویو کے دوران فلم میں ایشوریہ کی عدم موجودگی پر افسوس کا اظہار کرتے ہوئے کہا کہ ’اگر مجھے موقع ملے تو میں ایشوریہ رائے بچن کے ساتھ کام کرنا چاہوں گا کیونکہ وہ ایک ورسٹائل اداکارہ ہیں‘۔ اگرچہ ایشوریہ نے فلم ""ٹروئی"" کو مسترد کر دیا دیا، لیکن انہوں نے بین الاقوامی سطح پر دیگر فلموں سے پہچان بنائی جیسے کہ برطانوی فلم ""برائیڈ اینڈ پریجوڈس"" (2004) میں، جو کہ جین آستین کے کلاسک ناول کا ایک بالی ووڈ طرز کا ایڈاپٹیشن تھا۔ A post shared by AishwaryaRaiBachchan (@aishwaryaraibachchan_arb) علاوہ ازیں اداکارہ نے نیوین اینڈریوز اور میرانڈا رچرڈسن کے ساتھ جاگ موندھرا کے برطانوی ڈرامہ ""پرووکڈ"" (2006) میں حقیقی زندگی کے کردار کرنجیت احلوالیہ کے طور پر کام کیا، جو کہ ایک غیر مقیم بھارتی تھی جو اپنے شوہر کے ہاتھوں طویل عرصے تک گھریلو تشدد سہنے کے بعد اسے قتل کر دیتی ہے۔ بالی ووڈ کی ملکہ نے مشہور زمانہ فلم ""دی پنک پینتھر"" (2006) میں اپنی آواز کا جادو جگایا اور اس کے بعد بھی کئی ہالی ووڈ فلموں میں اہم کردار نبھائے۔ A post shared by AishwaryaRaiBachchan (@aishwaryaraibachchan_arb) بالی ووڈ کی خوبرو اداکارہ نے 2017 کے ایک انٹرویو میں انکشاف کیا کہ وہ کبھی بھی بھارتی سنیما کو ہالی ووڈ کے لیے ترک نہیں کریں  گی۔ ایشوریہ کا کہنا تھا کہ ’میں اس بارے میں بہت واضح تھی۔ اس کی وجہ یہ بھی ہے کہ مجھے بھارتی سنیما سے محبت ہے، میں نے ایسے شاندار ہدایتکاروں کے ساتھ کام کیا ہے اس لئے میں کبھی یہ نہیں کر سکی‘۔",entertainment
80,فاطمہ ثنا شیخ فلم دنگل کے وقت کونسی بیماری کا شکار تھیں؟,https://www.express.pk/story/2731440/fatm-thna-shikh-flm-dngl-k-okt-konsi-bimari-ka-shkar-ti,بھارت کی مسلمان اداکارہ فاطمہ ثنا شیخ نے ان انکشاف کیا ہے کہ وہ ایک عرصے تک دماغی مسائل میں مبتلا رہ چکی ہیں۔ عامر خان کے ساتھ فلم دنگل میں اداکاری کے جوہر دکھانے والی اداکارہ فاطمہ ثنا شیخ نے انکشاف کیا ہے کہ وہ فلم دنگل کی شوٹنگ کے دوران دماغی کی ایک بیماری مرگی، ’ایپلیپسی‘ میں مبتلا تھیں۔ یہ دماغ کی ایک ایسی بیماری ہے جس میں انسان کو دورے پڑتے ہیں وہ ایک جگہ رُک جاتا ہے کچھ وقت کیلئے دماغ کو سگنل موصول ہونا بند ہوجاتے ہیں، اس بیماری میں مبتلا لوگ اچانک خاموش ہوجاتے ہیں کنفیوز ہوجاتے ہیں، اپنی زبان دانتوں میں دبا لیتے ہیں یا پھر شدید انزائٹی کا شکار ہوجاتے ہیں اور اکثر کہیں بھی اچانک بےہوش بھی ہوجاتے ہیں۔ A post shared by Pinkvilla (@pinkvilla) اداکارہ نے بتایا کہ وہ اس بیماری سے جان چھڑانے کیلئے کوئی دوائی بھی استعمال نہیں کر رہی تھیں کیونکہ وہ اس بات کو قبول نہیں پارہی تھیں کہ وہ ایک دماغی مسئلے میں مبتلا ہیں۔ فاطمہ نے انکشاف کیا کہ انہیں ڈر تھا کہ کہیں لوگوں کے سامنے کبھی انہیں مرگی کا دورہ نہ پڑجائے ورنہ انہیں شرمندگی کا سامنا کرنا پڑے گا۔ واضح رہے کہ فاطمہ ثنا شیخ مشہور فلم دنگل کے بعد عامر خان کے ساتھ گہرے تعلقات کی وجہ سے شہ سرخیوں کا حصہ بنی رہی ہیں۔,entertainment
81,آئمہ بیگ شادی کرنے والی ہیں؟ گلوکارہ کے نئے تعلق کے چرچے,https://www.express.pk/story/2731429/kia-aima-baig-shadi-krnw-wali-hen-gulokara-k-naye-taalqk-k-charchy,گلوکارہ آئمہ بیگ کے گزشتہ کچھ دنوں سے سوشل میڈیا پر کافی چرچے ہورہے ہیں جس کی وجہ ان کا اور ساتھی گلوکارہ سارہ رضا خان کا تنازع تھا تاہم اب آئمہ بیگ نے ایک مرتبہ پھر سوشل میڈیا صارفین کی توجہ حاصل کرلی ہے۔ اس مرتبہ سوشل میڈیا پر گلوکارہ کی مقبولیت کی وجہ ان کے ساتھ دوسری مرتبہ دکھائی دیئے جانے والا ایک شخص ہے جس کے ساتھ آئمہ محبت میں مبتلا معلوم ہورہی ہیں۔ کچھ دن قبل آئمہ بیگ نے سوشل میڈیا پر ایک شخص ’زینو‘ کے ساتھ ڈنر کی ایک تصویر اسٹوری پر اپ لوڈ کی تھی تاہم اب گلوکارہ نے جو تصویر شیئر کی ہے اس میں یہ شخص گلوکارہ سے محبت کا اظہار کر رہا ہے۔ A post shared by DIVA Magazine Pakistan (@divamagazinepakistan) گلوکارہ کی جانب سے شیئر کردہ تصویر میں دیکھا جا سکتا ہے کہ ڈنر ٹیبل پر پلیٹ میں ڈیزرٹ پیش کیا گیا ہے جس پر چاکلیٹ سے ’آئی لو یو‘ لکھا ہوا ہے۔ ساتھ ہی آئمہ نے اپنی تصویر بھی شیئر کی ہے جس میں انہیں ہرے رنگ کا ویسٹرن ڈریس پہنے دیکھا جا سکتا ہے۔ A post shared by Zain Ahmad (@zainoo_95) ان تصاویر کے ساتھ کیپشن میں آئمہ نے لکھا کہ ’میں نے اس زیادہ اسپیشل کبھی محسوس نہیں کیا‘۔ سوشل میڈیا پر آئمہ بیگ کے اس نئے شخص کے ساتھ تعلقات کے خوب چرچے ہورہے ہیں تاہم اب تک گلوکارہ کی جانب سے اپنے اس نئے رشتے کا باقاعدہ اعلان نہیں کیا گیا۔ A post shared by Aima Baig (@aima_baig_official) یاد رہے کہ گلوکارہ اس سے قبل اداکار شہباز شگری کی منگیتر تھیں تاہم اس جوڑی کی جانب سے سوشل میڈیا پر منگنی ختم کرنے کا اعلان کر دیا گیا تھا۔,entertainment
82,جہیز سے پرہیز، اداکار آریز احمد کا مداحوں کو اہم مشورہ,https://www.express.pk/story/2731424/jahez-se-parhez-adakar-ariz-ahmd-ne-madaho-ko-aham-mashwara-dy-dia,پاکستان شوبز کے اداکار آریز احمد کا کہنا ہے کہ ہمارے معاشرے کو جہیز سے پرہیز کرنا چاہیے۔ اداکارہ حبا بخاری کے شوہر آریز احمد نے انسٹاگرام پر مداحوں کے ساتھ سوال جواب کا سیشن رکھا جس پر ایک مداح نے اداکار سے بہن کی شادی کیلئے جہیز کی مدد مانگی۔ مداح نے لکھا کہ ’سر جہیز چاہیئے بہن کی شادی ہے جہیز نہیں ہے‘۔ جس پر آریز احمد نے مداح کو ہدایت کرتے ہوئے لکھا کہ ’جہیز سے پرہیز، اگر لڑکا جہیز کی ڈیمانڈ کر رہا ہے تو منع کر دیں، اللہ پر بھروسہ رکھیں۔ A post shared by Lollywoodsparkoffical_ (@lollywoodsparkofficial_) آریز احمد کے اس مشورے پر سوشل میڈیا صارفین کا ملا جُلا ردعمل سامنے آرہا ہے کچھ صارفین اداکار کی حمایت کر رہے ہیں اور جہیز سے انکاری ہیں جبکہ کچھ کا کہنا ہے کہ اداکار مدد کرنے کے بجائے اپنی جان چھڑانے کیلئے ایسا مشورہ دے رہے ہیں خود کوئی ایسا لڑکا ڈھونڈ دیں جو جہیز نہ لے۔ یاد رہے کہ آریز احمد اور اداکارہ حبا بخاری 2022 میں رشتہ ازدواج میں منسلک ہوئے اور جلد ان کے ہاں ننھے مہمان کی آمد متوقع ہے۔,entertainment
83,بھول بھلیاں 3 اور سنگھم اگین کے درمیان مقابلہ سخت، ہارر کامیڈی نے بڑے ریکارڈ قائم کیے,https://www.express.pk/story/2731380/bol-blia-3-aor-sngm-agin-k-drmian-mkabl-skht-arr-kamii-n-b-rikar-kaem-ki,بالی ووڈ ہارر کامیڈی فلم بھول بھلیاں 3 نے اپنے دوسرے دن باکس آفس پر شاندار کمائی کرتے ہوئے 38.40 کروڑ روپے حاصل کیے، جو کہ موجودہ مقابلے میں ایک تاریخی کامیابی ہے۔ دلچسپ بات یہ ہے کہ یہ فلم سِنگھم اگین کے ساتھ مقابلہ کر رہی ہے، جس نے پہلے ہی 43.70 کروڑ کا بزنس کیا تھا، لیکن پھر بھی بھول بھلیاں 3 نے شائقین کو اپنی جانب راغب کرنے میں کامیابی حاصل کی ہے۔ دیوالی کے بعد ہفتہ کو عام طور پر کمائی میں کمی دیکھنے کو ملتی ہے، مگر اس بار بھول بھلیاں 3 کی کمائی میں مزید اضافہ ہوا۔ فلم نے اب تک دو دنوں میں 75 کروڑ روپے کمائے ہیں اور امید کی جا رہی ہے کہ آج ہی یہ 100 کروڑ کا سنگ میل عبور کر لے گی۔ کارتک آریان کی اداکاری نے شائقین کو خوب متاثر کیا ہے اور فلم کو محدود اسکرینز پر پیش کیے جانے کے باوجود بھی اس کی مقبولیت میں مسلسل اضافہ ہو رہا ہے۔ اب دیکھنا یہ ہے کہ پہلا ہفتہ ختم ہونے تک فلم کتنی مزید کمائی کر پاتی ہے۔,entertainment
84,اجے دیوگن کی سِنگھم اگین نے دوسرے دن بھی 44 کروڑ کما کر ریکارڈ قائم کر دیا,https://www.express.pk/story/2731368/ajaydavgan-ki-singhamagain-ne-doosraydin-bhi-44crore-kama-kar-record-banadia,بالی وڈ کے مشہور اداکار اجے دیوگن کی نئی فلم سنگھم اگین نے دیوالی کے بعد ہفتہ کو بھی زبردست کامیابی حاصل کی ہے۔ فلم نے جمعہ کو 43.70 کروڑ کا بزنس کیا تھا، جس کے بعد ہفتہ کے دن مزید 44.50 کروڑ کا بزنس کیا اور شائقین کی توجہ کو اپنی طرف مائل کیا۔ سِنگھم اگین نے دو دن میں مجموعی طور پر 88.20 کروڑ روپے کما لیے ہیں، اور توقع ہے کہ آج ہی 100 کروڑ کا سنگ میل عبور کر لیا جائے گا۔ دلچسپ بات یہ ہے کہ اس فلم کا مقابلہ بھول بھلیاں 3 سے ہے، جو خود بھی 40 کروڑ کے قریب کمائی کر چکی ہے، اور اس کے باوجود سِنگھم اگین نے اپنی مضبوط پکڑ برقرار رکھی ہے۔ اجے دیوگن اور ہدایتکار روہت شیٹی کی اس فلم کی کامیابی کا سفر جاری ہے اور امید کی جا رہی ہے کہ یہ فلم سِنگھم ریٹرنز اور گول مال اگین جیسے فلموں کے لائف ٹائم ریکارڈ بھی توڑ دے گی۔,entertainment
85,دیوالی معافی تنازعے پر صحافی سے جھگڑا، راجپال یادو نے کیمرہ چھین لیا,https://www.express.pk/story/2731367/diwali-mafi-tanazay-par-sahafi-se-jhagra-rajpal-yadav-ne-camera-cheen-lia,"بالی ووڈ اداکار راجپال یادو دیوالی کے موقع پر فائرکریکروں کے خلاف بیان دینے پر ردعمل کا شکار ہوگئے۔ حالیہ انٹرویو کے دوران ایک صحافی نے ان سے ان کے دیوالی معافی والے بیان پر سوال کیا، جس پر اداکار نے برہمی کا اظہار کرتے ہوئے صحافی کا کیمرہ چھین لیا۔ راجپال یادو اتر پردیش میں اپنے مداحوں کے درمیان تھے اور صحافی کے سوالات کا جواب دے رہے تھے۔ جب ان سے دیوالی بیان پر معافی سے متعلق سوال کیا گیا تو وہ مشتعل ہو گئے اور کیمرہ چھین کر اسے پھینکنے کی کوشش کی۔ گزشتہ ہفتے راجپال یادو نے فائرکریکروں سے اجتناب کرنے کی اپیل کی تھی، جس پر ردعمل آیا اور انہیں اپنا بیان واپس لیتے ہوئے معافی مانگنی پڑی۔ اپنی نئی ویڈیو میں راجپال نے کہا، ""دو دن پہلے میری جانب سے ایک ویڈیو پوسٹ کی گئی تھی، جسے میں نے ہٹا دیا۔ جس کسی کو بھی میری بات سے تکلیف پہنچی، میں معذرت خواہ ہوں۔ دیوالی کی خوشیاں منائیں، صحت مند رہیں، اور جے بھارت!"" راجپال یادو حال ہی میں انیس بزمی کی فلم ""بھول بھلیاں 3"" میں چوٹا پنڈت کے کردار میں نظر آئے ہیں، اور اب ان کی اگلی فلم ""بیبی جان"" میں ان کا کردار ایک ایکشن تھرلر میں دیکھا جائے گا۔",entertainment
86,اورووشی روٹیلا نے شاہ رخ خان کی سالگرہ کی خصوصی ویڈیو شیئر کردی,https://www.express.pk/story/2731364/urvashirauttela-ne-shahrukhkhan-ki-birthday-par-special-video-share-kardi,"یہ ویڈیو فوری طور پر وائرل ہوگئی اور مداحوں نے بڑی تعداد میں اسے پسند کیا۔ ویڈیو میں شاہ رخ خان کو اپنے مداحوں کو فلائنگ کس دیتے ہوئے دیکھا جا سکتا ہے۔ اورووشی نے اپنی انسٹاگرام پوسٹ میں لکھا، ""شکریہ شاہ رخ خان سر۔ سالگرہ مبارک ہو، #SRK پارٹی۔"" اس سال شاہ رخ نے اپنی سالگرہ کے موقع پر مخصوص عوامی ملاقات نہیں کی جس سے مداحوں میں تجسس بڑھ گیا۔ بعد میں، شاہ رخ خان نے ایک تصویر بھی شیئر کی جس میں انہیں مداحوں کے درمیان اپنے مخصوص انداز میں پوز دیتے ہوئے دیکھا جا سکتا ہے۔ انہوں نے مداحوں کا شکریہ ادا کرتے ہوئے لکھا، ""آپ سب کے آنے اور میری شام کو خاص بنانے کے لئے شکریہ… میری محبت سب کے لئے جنہوں نے میرے ساتھ سالگرہ منائی۔"" A post shared by URVASHI RAUTELA (@urvashirautela) ادھر گوری خان نے بھی سالگرہ کی تقریب کی ایک جھلک شیئر کی جس میں شاہ رخ خان اپنی بیٹی سوہانا خان اور قریبی دوستوں کے ساتھ کیک کاٹتے ہوئے نظر آ رہے ہیں۔ گوری نے اس خاص موقع کو ایک یادگار لمحہ قرار دیا۔ شاہ رخ خان اپنی نئی فلم ""کنگ"" کی تیاری کر رہے ہیں جس میں ان کی بیٹی سوہانا خان بھی اہم کردار ادا کر رہی ہیں۔ اس کے علاوہ وہ اپنی اسپائی تھرلر فلم ""پٹھان 2"" میں بھی جلوہ گر ہوں گے جس میں ان کے ہمراہ دپیکا پڈوکون بھی شامل ہیں۔",entertainment
87,شاہ رخ خان کی جدوجہد کی داستان: کیسے یتیمی نے ان کی زندگی بدل دی,https://www.express.pk/story/2731357/shahrukhkhan-ki-jadojuhad-ki-dastan-kaisay-yateemi-ne-un-ki-zindagi-badal-di,"بالی ووڈ کے کنگ خان شاہ رخ خان نے اپنی زندگی کے مشکل لمحات پر روشنی ڈالتے ہوئے اپنے والدین کے انتقال کے بعد کی جدوجہد کو بیان کیا۔ دبئی میں ورلڈ گورنمنٹ سمٹ کے دوران صحافی رچرڈ کوئسٹ کے ساتھ بات چیت میں شاہ رخ خان نے اپنے کیریئر کے نشیب و فراز اور پانچ سالہ وقفے کی وجوہات پر بات کی۔ انہوں نے بتایا، ""جب میں نوجوان تھا تو اپنے والدین کو کھو بیٹھا تھا، میں ایک ایسا یتیم تھا جسے سب خود کرنا پڑا۔"" انہوں نے یہ بھی بتایا کہ اس وقفے کے دوران انہوں نے پیزا بنانے کی مہارت حاصل کی جو ان کی محنت اور استقامت کی مثال بن گئی۔ شاہ رخ خان نے اپنے خوابوں کا ذکر کرتے ہوئے کہا کہ ان کی خواہش ہے کہ ایک ایسی فلم بنائیں جسے پوری دنیا پسند کرے۔ ""میں ایسی فلم بنانا چاہتا ہوں جو خود عالمی سرحدیں عبور کرے اور کسی کو سوال کرنے کی ضرورت نہ پڑے کہ میں نے عالمی سطح پر کیوں نہیں پہنچا، بلکہ وہ فلم ہی مجھے وہاں لے جائے۔"" سال 2023 شاہ رخ خان کے لیے بے حد کامیاب رہا، جس میں پٹھان، جوان اور ڈنکی جیسی تین بلاک بسٹر فلمیں شامل تھیں۔",entertainment
88,پشپا 2 کا دیوالی گفٹ! الو ارجن اور رشمیکا کے نئے پوسٹر نے مداحوں کے دل جیت لیے,https://www.express.pk/story/2731356/pushpa2-ka-diwali-gift-alluarjun-or-rashmika-ke-naye-poster-ne-dil-jeet-lye,"دیوالی کے موقع پر الو ارجن اور رشمیکا مندانا کی مقبول جوڑی نے اپنی آنے والی فلم 'پشپا 2: دی رول' کا ایک نیا پوسٹر ریلیز کیا، جس نے مداحوں میں جوش و خروش بڑھا دیا ہے۔ فلم ساز کمپنی میتھری مووی میکرز کے آفیشل انسٹاگرام اکاؤنٹ سے پوسٹر شیئر کیا گیا، جس کے کیپشن میں لکھا گیا کہ ""پشپا راج اور سری ولی کی جانب سے آپ اور آپ کے خاندان کے لئے دیوالی کی دلی مبارکباد!"" اس پوسٹر میں الو ارجن نے اپنے مشہور کردار پشپا راج کے انداز میں کرشماتی اور جاندار شخصیت کا مظاہرہ کیا، جبکہ رشمیکا نے اپنے کردار سری ولی کے ساتھ مداحوں کے دل موہ لیے۔ فلم کے ڈائریکٹر سکمار ہیں اور اس میں فہد فاضل بھی اہم کردار میں نظر آئیں گے۔ فلم 5 دسمبر کو دنیا بھر میں بڑے پردے پر ریلیز ہوگی۔",entertainment
89,پربھاس کی فلم 'اسپِرٹ' کے میوزک کی تیاری شروع، سوشل میڈیا پر جوش بڑھ گیا,https://www.express.pk/story/2731351/prabhas-ki-film-sprit-ke-music-ki-tayyari-socialmedia-par-dhoom,"بالی ووڈ اسٹار پربھاس کی آنے والی فلم 'اسپِرٹ' کی نئی اپڈیٹ نے ان کے مداحوں میں جوش و خروش بڑھا دیا ہے۔ فلم کے ہدایتکار سندیپ ریڈی وانگا نے سوشل میڈیا پلیٹ فارم ایکس (سابقہ ٹوئٹر) پر ایک پوسٹ شیئر کی ہے جس میں وہ میوزک ڈائریکٹر ہرش وردھن رمیشور کے ساتھ میوزک پر کام کرتے نظر آ رہے ہیں۔ اس پوسٹ کو کیپشن دیا گیا ہے ""Spirit Music Begins"" جس کے ساتھ گٹار، میوزیکل نوٹ، اور ٹرمپٹ کے ایموجیز بھی شامل کیے گئے ہیں۔ اس ویڈیو کو مداحوں نے بے حد پسند کیا ہے اور فلم کے حوالے سے مزید معلومات کا انتظار کر رہے ہیں۔ 'اسپِرٹ' میں پربھاس ایک فرض شناس اور ایماندار پولیس آفیسر کے کردار میں نظر آئیں گے جو ایکشن سے بھرپور مناظر میں جلوہ گر ہوں گے۔ اداکارہ تریشا کرشنن کا نام مرکزی کردار کے لئے سامنے آیا ہے جبکہ کچھ خبریں کہتی ہیں کہ سیف علی خان اور کرینہ کپور خان بھی مخالف کرداروں میں دکھائی دے سکتے ہیں۔ تاہم، اس حوالے سے فلم سازوں کی جانب سے ابھی کوئی تصدیق نہیں کی گئی۔",entertainment
90,طلاق کے بعد نئی زندگی، عمیر جسوال نے دوسری شادی میں خوشیاں ڈھونڈ لی,https://www.express.pk/story/2731346/tlak-k-baad-nei-zndgi-aamir-jsoal-n-dosri-shadi-mi-khoshia-on-li,"پاکستانی گلوکار عمیر جسوال نے اپنی زندگی میں طلاق کے بعد کی مشکلات اور نئی شادی میں خوشی کا اظہار کیا۔ عمیر اور اداکارہ ثنا جاوید نے اکتوبر 2020 میں شادی کی تھی مگر گزشتہ سال دونوں نے اپنی راہیں جدا کر لیں۔ سوشل میڈیا پر ایک دوسرے کو ان فالو اور شادی کی تصاویر کو ڈیلیٹ کرنے کے بعد ان کے علیحدگی کی خبریں عام ہوئیں۔ بعد ازاں جنوری میں طلاق کی تصدیق ہوئی جب ثنا جاوید نے کرکٹر شعیب ملک سے شادی کر لی۔ عمیر جسوال نے 7 اکتوبر کو انسٹاگرام پر دلہا کے لباس میں ایک تصویر شیئر کی، جس سے ان کے مداحوں میں ان کی دوسری شادی کے بارے میں تجسس پیدا ہوا، مگر انہوں نے اپنی نئی شریک حیات کی شناخت ظاہر نہیں کی۔ ان کی پوسٹ کو مداحوں نے بہت سراہا اور انہیں نیک خواہشات پیش کیں۔ حال ہی میں ایک انٹرویو میں عمیر نے اپنی طلاق کے بعد زندگی پر بات کرتے ہوئے کہا، ""میں بہت خوش ہوں۔ اللہ بہت مہربان ہے اور مجھے یقین ہے کہ وہ ہمیں ایک خاص راستے پر لے جاتا ہے۔"" انہوں نے مزید کہا کہ مداحوں کی محبت اور دعائیں ان کے لیے بہت اہم ہیں۔ عمیر جسوال نے اپنی نئی شادی کے بارے میں بات کرتے ہوئے پرائیویسی کی اہمیت پر زور دیا اور کہا کہ وہ چاہتے ہیں کہ لوگ انہیں ان کی کامیابیوں سے پہچانیں نہ کہ ذاتی زندگی سے۔",entertainment
91,بالی ووڈ فلم ’کشمیر فائلز‘ نے منافع میں شعلے اور 3 ایڈیٹس کو بھی پیچھے چھوڑ دیا,https://www.express.pk/story/2731339/bollywood-film-kashmir-files-ne-profit-me-shollay-or-threeidiots-ko-peechay-chor-dia,ویویک اگنی ہوتری کی ہدایتکاری میں بننے والی اس فلم کو 1990 میں کشمیری ہندوؤں کے انخلا کے موضوع پر مبنی قرار دیا گیا ہے اور صرف 15 سے 25 کروڑ روپے کے بجٹ پر بنی اس فلم نے دنیا بھر میں 340.92 کروڑ روپے کا بزنس کیا، جو کہ 1165 فیصد منافع بنتا ہے۔ فلم میں متھن چکرورتی، انوپم کھیر، درشن کمار، اور پلوی جوشی نے مرکزی کردار ادا کیے ہیں۔ اپنی ریلیز کے بعد فلم کو ملے جلے تاثرات ملے۔ جہاں فلم کی سینماٹوگرافی اور اداکاروں کی پرفارمنس کی تعریف کی گئی، وہیں اس کی کہانی کو تاریخ کے مختلف زاویے سے دکھانے اور مبینہ طور پر اسلاموفوبیا کو فروغ دینے پر تنقید کا سامنا بھی کرنا پڑا۔ کشمیر فائلز نے قومی فلم ایوارڈز میں بہترین قومی انضمام پر فیچر فلم اور بہترین معاون اداکارہ کے ایوارڈز حاصل کیے، جبکہ فلم فیئر ایوارڈز میں بھی سات نامزدگیاں حاصل کیں، جن میں بہترین فلم، بہترین ہدایتکار اور بہترین اداکار شامل تھے۔,entertainment
92,گھر والوں نے مجھے صبر کرنا سکھا دیا، شاہ رخ خان,https://www.express.pk/story/2731307/shah-rukh-khan-bachon-ke-darmiyan-jhagde-min-kas-ka-sath-dite-hen,"ممبئی: بالی ووڈ اداکار شاہ رخ خان نے کہا ہے کہ انہوں نے اپنے خاندان سے صبر کرنا سیکھا ہے۔ شاہ رخ خان نے باندرہ کے علاقے میں اپنی 59 ویں سالگرہ کے موقع پر ایک تقریب میں پرستاروں سے گفتگو کی۔ اداکار نے اپنے مداحوں کے ساتھ ایک لائیو #AskSRK سیشن میں بہت سے سوالات کا جواب دیا۔ تین بچوں میں ہونے والے جھگڑے کے بارے میں سوال کے جواب میں شاہ رخ نے کہا کہ وہ آریان خان اور ابرام کے ساتھ لڑائی کے دوران بیٹی سہانا خان کی غیر مشروط حمایت کرتے ہیں۔ شاہ رخ نے مزاحیہ انداز میں کہا، بچوں میں لڑائی ہوجاتی ہے، کہیں جائیداد کی تقسیم میں بڑا مسئلہ نہ بن جائے۔ انہوں نے اپنی بیٹی سوہانا کے لیے اپنی حمایت کا اظہار کرتے ہوئے کہا، میں سہانا کو سپورٹ کروں گا۔ مجھے لڑکیاں بہت خوبصورت لگتی ہیں۔ میں انہیں بہت مضبوط سمجھتا ہوں، اس لیے میں سہانا کا ساتھ دوں گا۔ واضح رہے کہ سوہانہ نے اپنی اداکاری کا آغاز نیٹ فلکس کے ساتھ کیا ہے، جب کہ آریان خان اگلے سال ریلیز ہونے والی او ٹی ٹی سیریز سے ہدایت کاری کے کیریئر کا آغاز کر رہے ہیں۔ شاہ رخ نے مزاحیہ انداز میں کہا، ""میں اپنے خاندان سے سیکھتا ہوں کہ آپ کتنا زیادہ صبر کرتے ہیں اس کا دارو مدار آپ کے بچوں کی تعداد سے ہے، میں نے اپنے گھر سے صبر کرنا سیکھا ہے، کام کے دوران بھی میں ان مسائل کو حل کرنے کی کوشش کرتا ہوں جن کا لوگوں کو میری شوٹنگ پر سامنا کرنا پڑتا ہے، میرے خیال میں صبر ہی وہ چیز ہے جو میں نے اپنے خاندان سے سیکھی ہے۔",entertainment
93,سعودی عرب میں علی ظفر کا سب سے بڑا تاریخی کنسرٹ,https://www.express.pk/story/2731259/ali-zafar-saudia-arab-concert,پاکستانی اداکار و گلوکار علی ظفر نے سعودی عرب میں جاری ریاض سیزن میں سب سے بڑے کنسرٹ کا اعزاز حاصل کرلیا۔,entertainment
94,اداکارہ نرگس پر تشدد، بیٹے کا کینیڈا کے سفارتخانے میں درخواست,https://www.express.pk/story/2731245/nargis-tashadud-bety-canada-safaratkhana-darkhwast,اداکارہ نرگس کے بیٹے نے کینیڈا کے سفارت خانے کو  اپنی ماں پر ہونے والے تشدد کے بارے میں درخواست بھجوا دی اور ملزم کو گرفتار کرنے کا مطالبہ کیا۔ اداکارہ نرگس کے بیٹے علی مرتضیٰ نے کینیڈا کے شہر ٹورنٹو سے پاکستان میں قائم سفارت خانے کو درخواست ارسال کی اور مؤقف اپنایا کہ میری والدہ غزالہ المعروف نرگس کے چہرے اور پورے جسم پر مبینہ طو رپر اس کے شوہر  نے تشدد کیا ہے۔ علی مرتضیٰ نے درخواست میں مطالبہ کیا کہ ملزم کو گرفتار کر کے اس کے جرم کی سزا دی جائے اور میری والدہ غزالہ نرگس کو فوری تحفظ فراہم کیا جائے۔ کینیڈا کے سفارت خانے کے قونصلر کی طرف سے آئی جی پنجاب ڈاکٹر عثمان انور کو بھی نرگس کے بیٹے کی جانب سے ارسال کی گئی درخواست کے بارے میں آگاہ کر دیا گیا۔ یہ بھی پڑھیں:مبینہ تشدد، اداکارہ نرگس نے شوہر کیخلاف مقدمہ درج کروا دیا ڈی آئی جی انویسٹیگیشن نے اس معاملے پر کہا کہ نرگس تشدد کیس میں میرٹ پر تفتیش جاری ہے۔ خیال رہے کہ یکم نومبر کو لاہور میں سابقہ اداکارہ غزالہ ادریس عرف نرگس پر مبینہ طور پر ان کے شوہر کی جانب سے تشدد کا واقعہ پیش آیا تھا اور اداکارہ کے بھائی نے 15 پر پولیس کو واقعے کی اطلاع دی تھی۔ بعد ازاںپنجاب ویمن پروٹیکشن اتھارٹی کی چیئرمین حنا پرویز بٹ نے نرگس سے ملاقات کرکے انہیں انصاف کی فراہمی کی یقین دہانی کرادی تھی۔ نرگس نے تشدد کے معاملے پر اپنے شوہرماجد بشیر کے خلاف مقدمہ درج کرادیا تھا، جس میں مؤقف اپنایا ہے کہ ان کے شوہر نے ان سے جائیداد کے کاغذات اور پیسے مانگے تھے اور ایک خاتون کو گھر لانا چاہتے تھے، جس سے انکار پر انہیں تشدد کا نشانہ بنایا۔,entertainment
95,تشدد کیس، اداکارہ نرگس کے شوہر نے عبوری ضمانت حاصل کرلی,https://www.express.pk/story/2731242/actress-nargish-husban-get-bail,پاکستانی اداکارہ نرگس پر مبینہ تشدد کرنے والے اُن کے شوہر اور پنجاب پولیس کے اہلکار ملزم ماجد بشیر نے گرفتاری سے بچنے کیلیے عدالت سے ضمانت کروالی۔ ایکسپریس نیوز کے مطابق اداکارہ نرگس کی جانب سے درج مقدمے میں نامزد کیے گئے نامزد ملزم اور شوہر ماجر بشیر نے گرفتاری سے بچنے کیلیے 18 نومبر تک عدالت سے عبوری ضمانت حاصل کرلی۔ انسپکٹر ماجد نے کہا کہ ’میری اہلیہ باکردار عورت ہے اور جھگڑے تو ہر گھر میں ہوتے ہیں، کچھ لوگ اس واقعے پر کردار کشی کررہے ہیں جن کے خلاف میں قانونی کارروائی کروں گا‘۔ انہوں نے مؤقف اختیار کیا کہ نرگس تاحال میرے نکاح میں ہے اور یہ ہمارا ذاتی جھگڑا ہے، میاں بیوی کے درمیان ہر گھر میں جھگڑے ہوتے ہی ہیں۔ ماجد بشیر نے کہا کہ جو لوگ اس واقعہ پر کیچڑ اچھال رہے ہیں یا کوشش کر رہے ہیں ان کے خلاف قانونی کارروائی بھی کروں گا اور ہر وہ حربہ استعمال کرونگا جو ایک عزت دار انسان کرتا  ہے۔ واضح رہے کہ انسپکٹر ماجد بشیر پر تھانہ ڈیفنس سی میں مقدمہ درج ہے جس کی تفتیش جاری ہے اور پولیس مقدمہ اندراج کے باوجود ملزم کو گرفتار نہیں کرسکی تھی۔,entertainment
96,مائیں بیٹوں کی کیا تربیت کر رہی ہیں، مشی خان نرگس کے واقعے پر برہم,https://www.express.pk/story/2731204/mai-beto-ki-kia-tarbiyt-kr-rahi-mishi-khan-nargis-k-wakia-pr-barham,سوشل میڈیا پر اداکارہ نرگس کا گھریلو تشدد کا معاملہ سب کی توجہ کا مرکز بنا ہوا ہے، اداکارہ مشی خان نے بھی نرگس سے اظہارِ افسوس کرتے ہوئے بیٹوں کی پرورش پر سوالات اُٹھائے ہیں۔ اداکارہ مشی خان نے سوشل میڈیا پر ایک ویڈیو پیغام جاری کیا ہے جس میں انہوں نے اداکارہ نرگس سے اظہار افسوس کرتے ہوئے ان کے ساتھ پیش آنے والے گھریلو تشدد کے معاملے پر شدید مذمت کی ہے۔ مشی خان نے اپنے ویڈیو بیان میں سوال اُٹھایا کہ ہمارا معاشرہ کس طرف جارہا ہے اور ماؤں نے اپنے بیٹوں کی کیسی پرورش کی ہے کہ انہوں نے دنیا کو ان کیلئے جہنم بنا دیا ہے۔ انہوں مطالبہ کیا کہ نرگس کے شوہر کے خلاف سخت کارروائی ہونی چاہیئے جس نے ان کا چہرہ بگاڑ دیا ہے اور انہیں اس قدر بری طرح مار پیٹ کر کے تکلیف پہنچائی ہے۔ A post shared by Mishi Khan MK (@mishikhanofficial2) ویڈیو کے کیپشن میں انہوں نے لکھا کہ ’فلمسٹار نرگس کو اس خوفناک حالت میں دیکھ کر بہت صدمہ پہنچا ہے۔ وہ بدترین گھریلو تشدد کا شکار ہیں۔ اس آدمی نے اسے کتنی بے رحمی سے  اداکارہ کو مارا ہے۔ کتنی شرم کی بات ہے مائیں کس قسم کے بیٹے پال رہی ہیں جو شیطان سے بھی بدتر ہیں۔ براہ کرم اس کے لیے اور جہنم سے گزرنے والی دوسری خواتین کے لیے اپنی آواز بلند کریں‘۔ واضح رہے کہ اداکارہ نرگس نے اپنے شوہر کیخلاف مقدمہ درج کروا دیا ہے، ایف آئی آر کے متن کےمطابق ماجد بشیر نے ان کے بھانجے کے سامنے انکے چہرے پر پستول کے بٹ بھی مارے۔ اداکارہ نے ایک دردناک ویڈیو میں اپنے چہرے اور زبان اور ہاتھوں پر موجود زخم دکھائے ہیں جو سوشل میڈیا پر وائرل ہورہی ہے۔ یاد رہے کہ وزیراعلیٰ پنجاب  مریم نواز نے بھی اس واقع کیخلاف فوری نوٹس لیتے ہوئے اداکارہ کو انصاف کی یقین دہانی کروائی ہے۔,entertainment
97,گلوکارہ ریشما کو مداحوں سے بچھڑے ہوئے 11 برس گزر گئے,https://www.express.pk/story/2731199/glokar-rishma-ko-mdaho-s-bch-oe-11-brs-gzr-ge,پاکستان کی نامور گلوکارہ ریشماں کی آج گیارھویں برسی ہے، بلبل صحرا سے مشہور ریشماں نے اپنی خوبصورت اور منفرد آواز سے نہ صرف پاکستان بلکہ پوری دنیا میں نام کمایا۔ ان کا گائیکی کا انداز ایسا تھا کہ ہر سُر میں درد اور محبت کی گہرائی سنائی دے۔ ریشماں کی مدھر آواز آج بھی مداحوں کے دلوں میں بستی ہے۔ 1947 میں  بھارتی علاقے راجھستان میں پیدا ہونے والی ریشماں، جنہوں نے انتہائی کم عمری میں صحرائے راجستھان میں پلتے ہوئے اپنی خوبصورت آواز سے گائیکی کے سفر کا آغاز کیا، دیکھتے ہی دیکھتے وہ ایک عام سی لڑکی سے پاکستان کی موسیقی کا درخشاں ستارہ بن گئیں۔ ریشماں کو موسیقی کی دنیا میں ان کی رومانوی اور اداس گانوں کی وجہ سے خاص پہچان ملی۔ ان کی آواز میں موجود درد اور گہرائی نے لوگوں کو آج اپنے سحر میں جکڑے رکھا ہے۔ گلوکارہ ریشماں نے کئی پاکستانی اور بھارتی فلموں کے لیے بھی گیت گائے اور دونوں ممالک میں خوب داد سمیٹی۔ ریشماں نے اپنی زندگی میں حکومتی صدارتی ایوارڈ برائے حسن کارکردگی اور ستارہ امتیاز سمیت کئی ایوارڈز اور اعزازات اپنے نام کیے۔ ریشماں 3 نومبر 2013 کو انتقال کر گئیں، لیکن ان کی گائیکی کا ورثہ آج بھی زندہ ہے۔ ریشماں کے مداح ان کی برسی کے موقع پر ان کے یادگار گیتوں کو سن کر انہیں خراجِ تحسین پیش کرتے ہیں۔,entertainment
98,خاتون کا طلاق پر جشن، وائرل ویڈیو پر سوشل میڈیا صارفین بھڑک اُٹھے,https://www.express.pk/story/2731187/khaton-ka-talak-pr-jashn-viral-video-pr-social-media-sarfin-bharak-uthy,سوشل میڈیا پر خاتون کی طلاق پر جشن منانے کی ویڈیو وائرل ہورہی ہے جس نے تہلکہ مچا دیا ہے۔ شوہر اور بیوی کے رشتے کا ختم ہونا ان سمیت دو خاندانوں کیلئے انتہائی دردناک وقت ہوتا ہے تاہم اب بدلتے وقت کے ساتھ عجیب و غریب ٹرینڈز نے رشتوں کے جڑنے اور ختم ہونے کو بھی فیشن بنا دیا ہے۔ ایسی ہی ایک ویڈیو سوشل میڈیا پر وائرل ہو رہی ہے جس میں ایک خاتون کو اپنی طلاق کا جشن مناتے دیکھا جا سکتا ہے جبکہ اس کے ساتھ دوست احباب بھی موجود ہیں اور خوشی کا اظہار کرتے دکھائی دے رہے ہیں۔ نیلے جوڑے میں ملبوس خاتون طلاق کا جشن مناتے ہوئے کیک کاٹ رہی ہیں جس پر ’ہیپی ڈائیوورس‘ لکھا ہوا ہے۔ یہی نہیں بلکہ خاتون دوپٹے پر اپنے شوہر کا لکھا نام قینچی سے کاٹ کر ٹکڑے کرتی ہے اور شادی کی تصاویر بھی پھاڑتی دکھائی دے رہی ہے۔ سوشل میڈیا پر یہ ویڈیو آگ کی طرح پھیل رہی ہے جس پر صارفین کی جانب سے شدید غم و غصے کا اظہار کیا جارہا ہے۔ سوشل میڈیا صارفین کا کہنا ہے کہ اس سے قبل بھی ایک خاتون کی اس طرح کی ویڈیو سامنے آئی تھی اور اب طلاق کو بھی فیشن بنا کر اس کا جشن منانا ٹرینڈ بنانے کی کوشش کی جارہی ہے۔ سوشل میڈیا صارفین کی جانب سے خاتون کو شدید تنقید کا نشانہ بنایا جارہا ہے۔ ایک صارف نے لکھا کہ چاہے آپ ایک غلط شخص سے رشتہ ازدواج میں منسلک تھیں مگر طلاق کا جشن منا کر اس پاکیزہ رشتے کی تضحیک نہیں کرنی چایئے۔ ایک اور صارف نے لکھا کہ کسی بھی عورت یا مرد کیلئے ایک تکلیف دہ تجربہ ہوتا ہے اور اس کا جشن منانے کے بجائے اس کی مذمت کرنی چاہیئے۔,entertainment
99,عورت کو اسکی مرضی سے جینے دو، اداکارہ فائزہ گیلانی کا انٹرویو وائرل,https://www.express.pk/story/2731175/aaort-ko-aski-mrdi-s-jin-do-adakar-faezi-gilani-ka-anroio-oaerl,اداکارہ فائزہ گیلانی کا کہنا ہے کہ فیمنزم کا یہ ہے کہ کسی عورت کو یہ نہ سکھایا جائے کہ اسے زندگی کس طرح جینا چاہیے۔ حال ہی میں اداکارہ فائزہ گیلانی عفت عمر کے پروگرام میں شریک ہوئیں جہاں انہوں نے فیمنزم سمیت مختلف موضوعات پر بات کی۔ فائزہ گیلانی نے کہا کہ میں فیمنسٹ ہوں مگر جو لوگ عورتوں کے حق میں آواز اُٹھا رہے ہیں انہیں معلوم ہی نہیں ہے کہ عام عورتوں کے ساتھ کیا ہورہا ہے اور انہیں تو ساری آسائیشیں، آزادی اور سہولیات ملی ہوئی ہیں۔ جس پر عفت عمر نے اداکارہ سے سوال کیا کہ کیا آپ کبھی عورت مارچ میں گئی ہیں، یا صرف سوشل میڈیا پر وائرل ہونے والے سلوگن پڑھ کر آپ نے اندازہ لگا لیا ہے۔ A post shared by Galaxy Lollywood (@galaxylollywood) فائزہ گیلانی نے بتایا کہ وہ کبھی عورت مارچ میں نہیں گئیں مگر وہ صرف یہ کہنا چاہتی ہیں کہ اگر عورت نقاب کرنا چاہے تو کرے ڈوپٹہ سر پر اوڑھنا چاہے تو اوڑھے گلے میں اوڑھنا چاہے یا جینز پہننا چاہے تو اسے پہننے دیا جائے۔ پروگرام کی میزبان عفت عمر نے کہا کہ ہم یہی کہتے ہیں کہ عورتوں کو مساوی حقوق دیئے جائیں اگر کام کرنا انکی خواہش ہے تو انہیں روکا نہ جائے اور اگر انہیں گھر میں رہنا پسند ہے تو یہ ان کی اپنی مرضی ہونی چاہیئے۔ فائزہ گیلانی نے میزبان کی بات پر اتفاق کرتے ہوئے کہا کہ بس خواتین کو یہ نہ سکھایا جائے کہ انہیں کیسے جینا ہے انہیں ان کی مرضی کے مطابق رہنے کا اختیار ہونا چاہیے۔ سوشل میڈیا پر فائزہ گیلانی کا یہ انٹرویو کلپ وائرل ہورہا ہے جس پر صارفین کی جانب سے فیمنزم کے خلاف اور حق میں تبصرے کئے جارہے ہیں۔ کسی کا کہنا ہے کہ یہ عورتیں فیمنزم کے نام پر بےحیائی کرنے کی اجازت چاہتی ہے جبکہ کئی صارفین کا کہنا ہے کہ اپنی مرضی سے زندگی گزارنے کا حق خواتین کو بھی اتنا ہی ہے جتنا مردوں کو ہے۔,entertainment
100,کمپٹیشن کمیشن کی بجلی شعبے میں سرکاری اجارہ داری ختم کرنے کی تجویز,https://www.express.pk/story/2732280/competition-commission-ki-bijali-shoabe-min-sarkari-ajarah-dari-khatam-karne-ki-tajviz,اسلام آباد: کمپٹیشن کمیشن نے بجلی کے شعبے میں سرکاری مناپلی پر رپورٹ جاری کر دی۔ رپورٹ میں کہا گیا کہ پاور سیکٹر پر حکومتی کمپنیوں کی اجارہ داری شعبے کی ترقی کی راہ میں رکاوٹ ہے۔ کمپٹیشن کمیشن نے حکومت کو بجلی کی مارکیٹ کھولنے کی سفارش کرتے ہوئے کہا کہ حکومت جلد از جلد دو طرفہ معاہدے کی مارکیٹ (سی ٹی بی سی ایم) ماڈل نافذ کرے، بجلی بنانے اور فروخت کرنے والی کمپنیاں بجلی کی خریداری و ترسیل کے لئے براہ راست معاہدے کریں، ایک یا زائد میگا واٹ کے خریدار براہ راست بجلی پیدا کرنے والے کارخانوں سے بجلی کی خریداری کا معاہدہ کر سکیں۔ کمپٹیشن کمیشن نے سینٹرل پاور پرچیز کمپنی کا کردار ختم کرنے کی تجویز دیتے ہوئے کہا کہ نیپرا نے 2020 میں CTBCM ماڈل کے نفاذ کی منظوری دی تھی جس پر تاحال عمل درآمد نہیں ہوا۔ کمیشن نے سفارش کی کہ پروڈوکشن، ٹرانسمیشن اور ڈسٹری بیوشن کو الگ الگ کر دیا جائے، بجلی کی ترسیل کے فرسودہ ڈھانچے کو ہنگامی بنیادوں پر اپ گریڈ کرنے کی ضرورت ہے۔ کمیشن نے کہا کہ سرکاری ملکیت میں چلنے والی ڈسٹری بیوشن کمپنیاں 9 سے 35  فیصد تک لائن لاسز کر رہی ہیں جس کا واحد حل ڈسٹری بیوشن کمپنیوں کی نجکاری ہے، فعال کارکردگی والی ڈسٹری بیوٹر کمپنیاں، کم کارکردگی والی ڈسکوز کا نقصان بھرتی ہیں، لائن لاسسز کو کم کرنے کے لئے ڈسکوز کی نجکاری کی جائے۔ کمیشن نے تجویز دی کہ کیپسٹی پیمنٹ کے بوجھ کو کم کرنے کے لیے فرسودہ پاور پلانٹس کو فوری بند کر دیا جائے، ٹرانسمیشن لائن پالیسی 2015 پر عمل کیا جائے، ٹرانسمیشن انفراسٹرکچر میں نجی شعبے کو شامل کیا جائے۔,business
101,سندھ؛ اکتوبر میں گزشتہ سال کے مقابلے میں ٹیکس وصولیوں میں 22 فیصد اضافہ,https://www.express.pk/story/2732279/sindh-me-october-me-guzishta-sal-ke-muqablay-me-tax-wasulio-me-22-feesad-izafa,,business
102,سونے کی عالمی اور مقامی مارکیٹوں میں قیمت مستحکم,https://www.express.pk/story/2732268/gold-prices-for-09-11-2024,,business
103,ڈونلڈ ٹرمپ ایک غیر روایتی سیاستدان ہیں، کامران یوسف,https://www.express.pk/story/2732243/donald-trump-aik-ghair-riwayati-siyasatdan-hain-kamran-yousuf,تجزیہ کار کامران یوسف کا کہنا ہے کہ ڈونلڈ ٹرمپ ایک غیر روایتی  سیاستدان ہیں، تاہم کچھ معاملات میں وہ روایتی سیاستدان ہیں، کہا جا رہا ہے کہ 2016 کے مقابلے میں اس باروہ زیادہ منظم اور تیار ہیں، غیر سیاسی سیاستدان ہونے کی وجہ سے ان کی ترجیحات کا امریکا کی اندرونی اور عالمی سیاست، معیشت، تجارتی پالیسی ، موسمیاتی تبدیلی ، یوکرین پر بڑا اثر پڑ سکتا ہے اور ان میں بڑی تبدیلیاں متوقع ہیں۔ ایکسپریس نیوز کے پروگرام دی ریویو میں گفتگو کرتے ہوئے انھوں نے کہا کہ ٹرمپ کی تجارتی پالیسی میں امریکی درآمدت پر دس فیصد یا اس سے زائد ٹیکس لگنے کا امکان ہے، اس میں پاکستان بھی شامل ہوگا، امریکا پاکستانی مصنوعات کی سب سے بڑی منڈی ہے، ٹیرف عائد کرنے سے ہم پر بھی بہت فرق پڑے گا، امریکا میں یہ بحث چل رہی ہے کہ کیا ٹیرف عائد کرنے سے امریکہ کی معیشت مضبوط ہوگی؟ تجزیہ کار شہباز رانا نے کہا ہے کہ ٹرمپ کرپٹ افسروں کو برطرف کرنے کا اختیار دینے والے 2020 کے ایگزیکٹو آرڈر کو دوبارہ جاری کریں گے۔ دوسری اہم چیز ہے  کہ وہ انٹیلی جنس  میں بدعنوان افراد کو برطرف کرنے کی بات کرتے ہیں، ایک دلچسپ بات یہ ہے کہ وہ کہتے ہیں کہ جھوٹی خبریں پھیلانے والوں کے خلاف کارروائی ہوگی۔ اداروںمیں  فضول خرچی، دھوکہ دہی اور بدعنوانی روکنے کے لیے قائم  انسپکٹر جنرل کے دفتر کو وہ خود مختار کریں گے۔ انٹیلی جنس ایجنسیوں کی مانیٹرنگ  تاکہ وہ امریکی شہریوں کی جاسوسی نہ کر سکے بھی ان کے ایجنڈا  میں شامل ہے۔ امریکی تجزیہ کار عزیر یونس نے کہا جہاں تک چین کا تعلق ہے  میں سمجھتا ہوں کہ ڈونلڈ ٹرمپ  چین کی اشیا پر سخت ٹیرف لگائیں گے، لیکن اس کے ساتھ ساتھ وہ ڈیل کرنے کی بھی کوشش کریں گے جو ان کو بہتر لگے۔ شارٹ ٹرم میں یہ توقع کر سکتے ہیں کہ اگر یہ ٹیرف لگ گیا تو ایک تجارتی جنگ چھڑے گی۔,business
104,پاکستان کی چین سے 3.4 ارب ڈالر کے ایک اور قرضہ ری شیڈولنگ کی درخواست,https://www.express.pk/story/2732242/pakistan-ki-china-se-34-billion-dollar-ke-aik-aur-qarza-rescheduling-ki-darkhwast,پاکستان نے چین سے 3.4ارب ڈالر کا ایک اور قرضہ دو سال کیلیے ری شیڈول کرنے کی درخواست کر دی۔ قبل ازیں پاکستان چین سے 16ارب ڈالر کے انرجی قرضے کی ری شیڈولنگ کی بھی درخواست کر چکا ہے۔ ذرائع نے ایکسپریس ٹریبیون کو بتایا کہ مذکورہ قرضہ آئی ایم ایف پروگرام کے دوران میچور ہو رہا ہے، پانچ ارب ڈالر کی بیرونی فنانسنگ کا خسارہ پورا کرنے کیلیے 3.4ارب ڈالر کے اس قرض کی ری شیڈولنگ پاکستان کیلیے انتہائی اہم ہے، آئی ایم ایف نے اس خسارے کی نشاندہی ستمبر میں پیکیج پر دستخط کے موقع پر کی تھی۔ ذرائع نے بتایا کہ پاکستان چین کے ایکزم بینک سے سرکاری ضمانت پر لئے گئے قرضے کی واپسی میں دوسال کی توسیع کا خواہاں ہے، یہ قرضہ جس کا بڑا حصہ ریاستی ملکیتی اداروں کی جانب سے لیا گیا، اس میں توسیع کی پاکستان نے گزشتہ ڈیڑھ سال میں دوسری درخواست کی ہے۔ رابطے پر ترجمان وزارت خزانہ قمر عباسی اس سوال کا جواب نہ دیا کہ آیا چین قرضے کی ری شیڈولنگ پر راضی ہو گیا ہے کہ نہیں۔ تاہم حکام ہمیشہ خاموشی سے مدد کرنیوالے چین کی ایک مرتبہ معاونت کیلئے پرامید ہے۔ ذرائع نے بتایا کہ چینی ایکزم بینک کے قرضے نے اکتوبر2024 سے ستمبر2027کے درمیان میچور ہونا ہے، ان میں 75کروڑ ڈالر کا قرض رواں مالی سال میں میچور ہو رہا ہے، اس کا ری شیڈول ہونا پاکستان اور آئی ایم ایف کیلئے اہم ہے تاکہ وہ تصدیق کر سکیں کہ سات ارب ڈالر کا پروگرام مکمل طور پر فنڈڈ اور پاکستان کا قرض پائیدار ہے۔ ذرائع نے بتایا کہ آئی ایم ایف کی ٹیم سوموار کو اسلام آباد پہنچے گی، پانچ روزہ قیام کے دوران پروگرام کی اب تک کی کارکردگی اور پیش رفت پربات چیت کرے گی۔ انہوں نے کہا کہ آئی ایم ایف بورڈ کے شیڈول کے مطابق سات ارب ڈالر کے پروگرام کا پہلا جائزہ مارچ 2025 میں ہونا تھا، آئی ایم ایف ٹیم کی قبل از وقت آمد سے ان خدشات کی تصدیق ہوتی ہے کہ سات ارب ڈالر کی ڈیل پر فریقین کی بات چیت میں خامیاں تھیں۔,business
105,کراچی، بلوچستان کے صنعت کاروں سے گاڑیاں روک کر بھتہ طلب کیا جا رہا ہے، تاجر رہنما,https://www.express.pk/story/2732196/karachi-balochistan-sanatkaru-garian-bhata-talab,فیڈریشن آف پاکستان چیمبرز آف کامرس اینڈ انڈسٹری (ایف پی سی سی آئی) کے عہدیداروں نے انکشاف کیا ہے کہ کراچی اور بلوچستان کے صنعت کاروں کو بھتے کی پرچیوں کے ساتھ ساتھ گاڑیوں کو روک کر بھی بھتہ طلب کیا جا رہا ہے۔ فیڈریشن میں پریس کانفرنس کرتے ہوئے ایف پی سی سی آئی کے سینئر نائب صدر ثاقب فیاض مگوں اور نائب صدر ناصر خان نے کہا کہ کراچی سمیت بلوچستان کے صنعت کاروں کو بھتے کی پرچیوں کے ساتھ ساتھ اب گاڑیوں کو روک کر بھتہ طلب کیا جا رہا ہے حالانکہ امن وامان کی صورت حال پہلے کی نسبت بہت بہتر ہے لیکن بلوچستان میں کاروبار کی صورت حال کسی بھی صورت بہتر نہیں ہے۔ انہوں نے کہا کہ بارڈر ٹریڈ بری طرح سے متاثر ہے، بلوچستان میں 7 ارب ٹن تانبے کے ذخائر ہیں اوربلوچستان کی معدنیات سے 5.50 ارب ڈالر کمائے جاسکتے ہیں لہٰذا پورے بلوچستان کو اسپیشل اکنامک زون قرار دیا جائے۔ ثاقب فیاض مگوں نے کہا کہ ملکی معاشی اعداد وشمار بہترنظر آرہے ہیں، روپے کی قدر مستحکم ہے، مہنگائی کی شرح گھٹ کر 44 ماہ کی کم سطح 7 فیصد تک گر گئی ہے اورتجارتی خسارہ کم ہورہا ہے۔ انہوں نے کہا کہ شرح سود 2.50 فیصد کمی سے 15 فیصد کردی گئی ہے لیکن پیٹرولیم ایکٹ 1934 میں جو ترامیم کی گئی ہیں وہ کسی بھی طرح کاروبار کی بہتری کے لیے نہیں ہیں۔ تاجر رہنما نے مطالبہ کیا کہ حکومت کوایکسپورٹ پالیسی دینی ہوگی، مقامی انڈسٹریز کوایکسپورٹ فنانس ایکسین میں شامل کیا جائے، ایکسپورٹرز کو ریگولر ٹیکس رجیم میں لایا جائے۔ انہوں نے کہا کہ بلوچستان میں صنعتیں لگانے کے بہت مواقع ہیں۔ نائب صدر ایف پی سی سی آئی ناصر خان نے کہا کہ بلوچستان کافی عرصے سے محرومی کا شکار ہے، بلوچستان کے مسائل کو مل بیٹھ کر حل کرنا ہوگا، بلوچستان میں انڈسٹری نہ ہونے کے برابر ہے۔ انہوں نے کہا کہ 75 برس سے کہہ رہے ہیں کہ بلوچستان محروم صوبہ ہے، دہشت گردی کی وجہ سے معاشی سرگرمیاں متاثر ہیں۔ نائب صدر ایف پی سی سی آئی نے کہا کہ بلوچستان میں بے روزگاری سب سے بڑا مسئلہ ہے، بلوچستان کی 71 فیصد آبادی غربت کا شکار ہے۔ ان کا کہنا تھا کہ بلوچستان کے بزنس مین ڈیوٹی اور ٹیکسز ادا کرتے ہیں، افغانستان سے آنے والے مال پر بھاری رشوت لی جاتی ہے، اب بلوچستان سے پنجاب جانے والی مال بردار گاڑیوں سے ہر جگہ پیسے لیے جاتے ہیں۔ ناصر خان نے کہا کہ بلوچستان میں انڈسٹری لگانے والوں کو ریلیف دیا جائے، بلوچستان میں انڈسٹری کو فروغ دینا ہے تو وہاں سرمایہ کاروں کو سپورٹ کرنا ہوگا، ٹیکس ریلیف ملے گا تو انڈسٹری بھی بلوچستان میں لگے گی۔ ان کا کہنا تھا کہ بلوچستان میں پہلے ہی صنعت نہیں ہے، اب تجارت بھی بند ہے لیکن بلوچستان میں کاروبار کے بہت مواقع ہیں۔ انہوں نے کہا کہ بلوچستان میں انشورنس کمپنیوں نے مال کی انشورنس کرنے سے انکار کردیا ہے، تجارت بند ہونے کی وجہ سے پھنسے ہوئے سامان کو لوٹا جا رہا ہے۔ ان کا کہنا تھا کہ حکومت کی جانب سے اینٹی اسمگلنگ بہت اچھا اقدام ہے لیکن کوئی متبادل اقدام کیا جائے۔ نائب صدر ایف پی سی سی آئی نے کہا کہ کمرشل بینکوں نے بلوچستان کو ریڈ زون قرار دیا ہوا ہے، بلوچستان میں اگر قرض نہیں ملے گا تو انڈسٹری کیسے لگے گی، اس لئے ضروری ہے کہ دیگر صوبوں کی طرح بلوچستان کو بھی بلوچستان بینک دیا جائے۔ ناصر خان کا کہنا تھا کہ بلوچستان میں جہاں سے انڈسٹری کی جگہ ہو اس کو اسپیشل انڈسٹری زون قرار دیا جائے کیونکہ جب وہاں کے لوگوں کے پاس کام نہیں ہوگا تو وہ غلط کام ہی کریں گے۔,business
106,اکتوبر میں  بیرون ممالک مقیم پاکستانیوں نے 3.1 ارب ڈالر کی ترسیلات بھیجیں,https://www.express.pk/story/2732193/october-mein-beron-mumalik-muqeem-pakistanio-ne-3-1-arab-dollar-ki-tarseelat-bhejen,اکتوبر 2024 کے دوران بیرون ممالک مقیم کارکنوں کی ترسیلات زر میں 3.1 ارب ڈالر کی آمد ریکارڈ کی گئی۔ کارکنوں کی ترسیلات زر کے حوالے سے اسٹیٹ بینک آف پاکستان کے ایک اعلامیے کے مطابق نمو کے لحاظ سے ترسیلات زر ماہ بہ ماہ اور سال بسال بنیاد پر بالترتیب 6.7 فیصد اور 23.9 فیصد بڑھ گئیں۔ مجموعی طور پر کارکنوں کی ترسیلات زر میں جولائی تا اکتوبر مالی سال 25ء کے دوران 11.8 ارب ڈالرکی آمد ہوئی جو جولائی تا اکتوبر مالی سال 24 کے 8.8 ارب ڈالر کے مقابلے میں 34.7 فیصد اضافے کوظاہر کرتا ہے۔ اکتوبر 2024ء کے دوران ترسیلات زر زیادہ تر سعودی عرب (766.7 ملین ڈالر) ترسیلات زر موصول ہوئیں جبکہ متحدہ عرب امارات سے 620.9 ملین ڈالر، برطانیہ سے 429.5 ملین ڈالر اور ریاست ہائے متحدہ امریکہ سے 299.3 ملین ڈالر ترسیلات زر آئیں,business
107,پاکستان اور ابوظہبی کی کمپنی کے درمیان مختلف شعبوں میں تعاون کی یادداشتوں پر دسختط,https://www.express.pk/story/2732190/pakstan-aor-abothbi-ki-kmpni-k-drmian-mkhtlf-shaabo-mi-taaaon-ki-iaddashto-pr-dskhtt,پاکستان اور ابوظہبی پورٹس کمپنی کے درمیان ریلوے، کسٹمز، ایئرپورٹ انفرا اسٹرکچر اور بحری امور سمیت مختلف شعبوں میں باہمی تعاون کے لیے چار مفاہمتی یادداشتوں پر دستخط کیے گئے۔ وزیراعظم آفس سے جاری بیان میں کہا گیا کہ ابوظہبی پورٹس کمپنی کے ساتھ  معاہدے کی تقریب وزیراعظم ہاؤس میں منعقد ہوئی، جس میں وزیراعظم شہباز شریف نے شرکت کی۔ تقریب میں نائب وزیراعظم اور وزیرخارجہ اسحاق ڈار، وزیر اطلاعات و نشریات عطا اللہ تارڑ، وزیر دفاع خواجہ محمد آصف، وزیر تجارت جام کمال، وزیر بحری امور قیصر احمد شیخ اور معاون خصوصی طارق فاطمی بھی موجود تھے۔ متحدہ عرب امارات کی نمائندگی وزیر مملکت برائے خارجہ تجارت ڈاکٹر ثانی بن احمد الزویدی، کاہیل گروپ کے چیئرمین احمد دلموک المکتوم اور ابوظہبی پورٹس گروپ کے منیجنگ ڈائریکٹر کیپٹن محمد الشمیسی نے کی۔ اعلامیے کے مطابق کوہاٹ-تھر-کھرلاچی ریلوے لائن کی تعمیر کے لیے پاکستان ریلویز اور ابوظہبی پورٹس کمپنی کے مابین مفاہمتی یادداشت پر پاکستان کی جانب سے سی ای او عامر علی بلوچ جبکہ ابوظہبی پورٹس گروپ کی جانب سے کیپٹن محمد الشمیسی نے دستخط کیے۔ پاکستان کسٹمز میں اصلاحات کے لیے ایف بی آر اور ابوظہبی پورٹس کمپنی کے درمیان مفاہمتی یادداشت پر دستخط کیے گئے، جس پر ایف بی آر کی طرف سے ممبر کسٹم اینڈ آپریشنز محمد جنید جلیل خان نے اور ابو ظہبی پورٹس کی جانب سے کیپٹن محمد الشمیسی نے دستخط کیے۔ شپنگ اور دیگر بحری امور میں تعاون پر پاکستان نیشنل شپنگ کارپوریشن اور ابو ظہبی پورٹس کے درمیان مفاہمتی یادداشت پر ایگزیکٹو ڈائریکٹر پاکستان نیشنل شپنگ کارپوریشن خرم مرزا اور کیپٹن محمد الشمیسی نے دستخط کیے۔ پاکستان میں ایئرپورٹس کی توسیع کے لیے پاکستان ایئرپورٹس اتھارٹی اور ابو ظہبی پورٹس کمپنی کے درمیان معاہدے پر ڈپٹی ڈائریکٹر جنرل پاکستان ایئرپورٹ اتھارٹی صادق الرحمان اور کیپٹن محمد الشمیسی نے دستخط کیے۔,business
108,بلدیہ عظمیٰ کی مارکیٹوں کو سولرسسٹم پر منتقل کردیا جائے گا، میئرکراچی,https://www.express.pk/story/2732184/bldi-aathmi-ki-markio-ko-solrssm-pr-mntkl-krdia-jae-ga-mierkrachi,میئر کراچی مرتضیٰ وہاب نے کہا ہے کہ بلدیہ عظمیٰ کراچی کی مارکیٹوں کو سولر سسٹم پر منتقل کیا جائے گا اور اس سلسلے میں سب سے پہلے ایم اے جناح روڈ پر واقع بہادر شاہ ظفر مارکیٹ سے کام کا آغاز ہوگا اور بتدریج دیگر مارکیٹوں کو بھی شمسی توانائی پر منتقل کرنے کے لیے اقدامات کیے جائیں گے۔ مرتضیٰ وہاب نے محکمہ اسٹیٹ کے اجلاس کی صدارت کی جہاں محکمہ اسٹیٹ بلدیہ عظمیٰ کراچی کے تحت موجودہ مالی سال کے دوران ریونیو وصولی کے حوالے سے تفصیلی بریفنگ کا جائزہ لیا گیا۔ انہوں نے کہا کہ سولرسسٹم کے ساتھ ساتھ ان مارکیٹوں کی ظاہری اور اندرونی حالت بھی درست کی جائے گی اور مارکیٹوں میں دکانوں اور دیگر معاملات سمیت چالان کے اجرا کے حوالے سے تمام تر ریکارڈ کو کمپیوٹرائزڈ کیا جائے گا۔ میئر کراچی نے اجلاس کے دوران ہدایت کی کہ 2024 اور 2025 کے لیے محکمہ اسٹیٹ مقررہ ریونیوہدف حاصل کرے، 24-2023 کے لیے 29 کروڑ روپے کا ہدف تھا جبکہ 2025 کے لیے ساڑھے 31 کروڑ روپے کا ریونیو ہدف مقرر کیا گیا ہے۔ بریفنگ کے دوران انہوں نے ہدایت کی کہ بہادر شاہ ظفر مارکیٹ، مچھی میانی مارکیٹ، محمد علی میانی مارکیٹ اور ایمپریس مارکیٹ کا ریکارڈ کمپیوٹرائزڈ کیا جائے اور بتدریج تمام دیگر مارکیٹوں میں موجود دکانوں کا ریکارڈ بھی کمپیوٹرائزڈ کرکے اس کام کو جلد از جلد مکمل کیا جائے۔ انہوں نے کہا کہ کے ایم سی کی مارکیٹوں میں 9 ہزار سے زائد دکانیں ہیں مگر ان کے کرائے نہ ہونے کے برابر ہیں جبکہ کے ایم سی کی تمام مارکیٹیں پرائم لوکیشن پر واقع ہیں لہٰذا ان مارکیٹوں سے کرائے کی مد میں ہونے والی وصولی میں اضافہ ناگزیر ہے۔ میئر کراچی نے ہدایت کی کہ ایمپریس مارکیٹ کی تمام دکانوں اور دیگر معاملات کو آئندہ 20 روز کے اندر کمپیوٹرائزڈ کردیا جائے تاکہ ریکارڈ میں تبدیلی نہ ہوسکے اور اس کے مطابق دکانوں کو ادائیگی کے لیے چالان بھی کمپیوٹرائزڈ ہی جاری کیے جائیں۔ انہوں نے کہا کہ شہر میں پبلک ٹوائلٹس نہ ہونے کے برابر ہیں جس کی وجہ سے شہریوں خصوصاً خواتین اور بزرگوں کو شدید مشکلات کا سامنا کرنا پڑتا ہے لہٰذا شہر کے مختلف مقامات پر پبلک ٹوائلٹس قائم کرنا ازحد ضروری ہے۔ ان کا کہنا تھا کہ اس سلسلے میں ڈائریکٹر اسٹیٹ شارع فیصل، ایم اے جناح روڈ، آئی آئی چندریگر روڈ اور شاہراہ پاکستان سمیت شہر کی تمام بڑی سڑکوں اور شاہراہوں کے اطراف مختلف مقامات پر کے ایم سی کیوسک قائم کرنے پر کام شروع کریں جہاں واش روم، بیٹھنے کی جگہ اور چائے، کافی اور دیگر کھانے پینے کی اشیا بھی شہریوں کے لیے دستیاب ہوں۔,business
109,زرمبادلہ کی مارکیٹوں میں چار روز کے بعد روپے کی قدر میں اضافہ,https://www.express.pk/story/2732179/zar-e-mubadla-ki-marketon-mein-chaar-roz-ke-baad-rupay-ki-qader-mein-izafah,آئی ایم ایف ریویو مکمل ہونے کے بعد رواں ماہ تقریبا 1ارب ڈالر کی اگلی قسط جاری ہونے کے امکانات، اکتوبر میں 3ارب 10کروڑ ڈالر کے ورکرز ریمیٹنسز موصول ہونے اور رواں سال اختتام تک ترسیلات زر کا حجم بڑھ کر 34ارب ڈالر تک پہنچنے کی پیشگوئیوں کے باعث 4روزہ وقفے کے بعد زرمبادلہ کی دونوں مارکیٹوں میں ڈالر کی نسبت روپیہ تگڑا رہا۔ گورنر اسٹیٹ بینک کے روشن ڈیجیٹل اکاؤنٹ میں 20کروڑ ڈالر کے انفلوز، ایک ارب ڈالر کی بیرونی ادائیگیوں کے باوجود رواں ماہ کے اختتام تک زرمبادلہ کے سرکاری ذخائر 12ارب ڈالر کی سطح پر پہنچنے کے بیان سے انٹربینک مارکیٹ میں کاروبار کے تمام دورانیے میں ڈالر تنزلی سے دوچار رہا۔ ڈالر کی قدر ایک موقع پر 37پیسے کی کمی سے 277روپے 57پیسے کی سطح پر بھی آگئی تھی لیکن سپلائی میں بہتری آتے ہی مارکیٹ فورسز کی ڈیمانڈ آنے سے کاروبار کے اختتام پر ڈالر کے انٹربینک ریٹ 21پیسے کی کمی سے 277روپے 73پیسے کی سطح پر بند ہوئے جبکہ اوپن کرنسی مارکیٹ میں بھی ڈالر کی قدر 14پیسے کی کمی سے 278روپے 74پیسے کی سطح پر بند ہوئی۔ یہاں یہ امر قابل ذکر ہے کہ امریکی انتخابات میں ڈونلڈ ٹرمپ کی کامیابی کے بعد بین الاقوامی سطح پر دیگر اہم کرنسیوں کے مقابلے میں امریکی ڈالر کی قدر مضبوط ہورہی ہے لیکن فیڈرل ریزرو کی شرح سود میں 25بیسز پوائنٹس کی کمی سے ناصرف ڈالر کی سپلائی بڑھنے کے امکانات ہیں بلکہ پاکستانی بانڈز میں سرمایہ کاری بھی بڑھ سکتی ہے جو روپے کے استحکام کا باعث بن سکتی ہے۔,business
110,ایف بی آر کو موصول انکم ٹیکس گوشواروں میں 76 فیصد اضافہ,https://www.express.pk/story/2732177/aif-bi-aar-ko-mosol-ankm-iks-goshoaro-mi-76-fisd-adaf,فیڈرل بورڈ آف ریونیو(ایف بی آر) کو ٹیکس دہندگان کی جانب سے ٹیکس ایئر 2024 کے لیے موصول ہونے والے انکم ٹیکس گوشواروں کی تعداد 76 فیصد اضافے کے ساتھ 52 لاکھ 15 ہزار سے تجاوز کر گئی ہے۔ ایف بی آر حکام کے مطابق ایف بی آر کو ٹیکس ایئر 2024 کے لیے موصول ہونے والے انکم ٹیکس گوشوارے گزشتہ سال کے مقابلے22 لاکھ 56 ہزارزیادہ ہیں۔ ٹیکس حکام نے بتایا کہ 52 لاکھ 15 ہزار 951 افراد نے ٹیکس گوشوارے جمع کروائے ہیں جبکہ گزشتہ سال اسی مدت میں 29 لاکھ 59 ہزار 774 ٹیکس گوشوارے موصول ہوئے تھے۔ انکم ٹیکس گوشواروں کے ساتھ 132 ارب روپے سے زائد ٹیکس بھی جمع ہوا، گوشواروں کے ساتھ  گزشتہ سال کے 77 ارب کے مقابلے میں 71 فیصد زیادہ ٹیکس جمع ہوا ہے۔ مالی سال 2024 کے لیے 20 لاکھ 51 ہزار 962 افراد نے قابل ٹیکس آمدن صفرظاہر کی اور مجموعی ٹیکس گوشواروں میں ایسے افراد کی شرح 39 فیصد سے زائد ہے۔ ایف بی آر کے مطابق یکم جولائی 2024 سے6 نومبر تک 6 لاکھ 60 ہزارنئے ٹیکس فائلرز کا اندراج ہوا جبکہ گزشتہ سال یکم جولائی سے اب تک 13 لاکھ 46 ہزار نئے ریٹرن فائل ہوئے ہیں۔,business
111,ملک میں مہنگائی کی شرح میں مسلسل اضافہ,https://www.express.pk/story/2732175/mlk-mi-mngaei-ki-shrh-mi-mslsl-adaf,ملک میں مہنگائی کی شرح میں اضافے کا رجحان مسلسل جاری ہے اور حالیہ ہفتے مہنگائی کی شرح میں 0.24 فیصد اضافہ ہوا ہے اور سالانہ بنیادوں پر بھی مہنگائی کی شرح بھی13.89 فیصد تک ریکارڈ کی گئی ہے۔ وفاقی ادارہ شماریات کی جانب سے جاری مہنگائی کی ہفتہ وار رپورٹ میں بتایا گیا ہے کہ حالیہ ہفتے کے دوران ملک میں مہنگائی سے سب سے زیادہ متاثر 22ہزار 889روپے سے 29 ہزار 517روپے ماہانہ آمدن رکھنے والا طبقہ ہوا اور اس طبقے کے لیے مہنگائی کی شرح 16.66فیصد رہی ہے۔ رپورٹ میں بتایا گیا ہے کہ حالیہ ہفتے میں روزمرہ استعمال کی 21 اشیائے ضروریہ کی قیمتوں میں اضافہ اور 10 ضروری اشیا کی قیمتوں میں کمی جبکہ 20 اشیا کی قیمتوں میں استحکام رہا۔ وفاقی ادارہ شماریات کی جانب سے جاری کردہ مہنگائی کے ہفتہ وار اعداد وشمار کے مطابق حالیہ ہفتے کے دوران آلو کی قیمت میں2.63 فیصد، انڈوں کی قیمت میں 2.70 فیصد، پیاز کی قیمت میں2.61 فیصد، ایل پی جی کی قیمت میں3.37 فیصد، سرسوں کے تیل کی قیمت میں 2.36 فیصد، صابن کی قیمت میں0.47 فیصد، دال مونگ کی قیمت میں 0.93 فیصد، ٹماٹر کی قیمت میں1.67 فیصد، گھی کی قیمت میں 1.49 فیصد، پیٹرول کی قیمت میں 0.56 فیصد اور ڈیزل کی قیمت میں 1.54 فیصد اضافہ ہوا۔ اسی طرح کیلوں کی قیمت میں 2.63 فیصد، دال چنا کی قیمت میں 0.60 فیصد، چینی کی قیمت میں 1.49 فیصد، چکن کی قیمت میں 1.23 فیصد، دال ماش کی قیمت میں 0.72 فیصد، دال مسور کی قیمت میں0.27 فیصد اورگڑ کی قیمت میں 0.99 فیصد کمی واقع ہوئی ہے۔ اعدادوشمار میں بتایا گیا ہے کہ حالیہ ہفتے کے دوران حساس قیمتوں کے اعشاریہ کے لحاظ سے سالانہ بنیادوں پر 17 ہزار 732روپے ماہانہ تک آمدنی رکھنے والے طبقے کے لیے مہنگائی کی شرح 0.29 فیصد اضافے کے ساتھ 8.21 فیصد، 17 ہزار 733 روپے سے 22 ہزار 888 روپے ماہانہ تک آمدنی رکھنے والے طبقے کے لیے مہنگائی کی شرح 0.26 فیصد اضافے کے ساتھ 12.24 فیصد رہی۔ ادارہ شماریات کے مطابق 22 ہزار 889 روپے سے 29 ہزار 517 روپے ماہانہ تک آمدنی رکھنے والے طبقے کے لیے مہنگائی کی شرح 0.24 فیصد اضافے کے ساتھ 16.66 فیصد، 29 ہزار 518 روپے سے 44 ہزار 175 روپے ماہانہ تک آمدنی رکھنے والے طبقے کے لیے مہنگائی کی شرح 0.23 فیصداضافے کے ساتھ 14.46 فیصد رہی۔ ہفتہ وار اعداد وشمار کے مطابق 44 ہزار 176روپے ماہانہ سے زائد آمدنی رکھنے والے طبقے کے لیے مہنگائی کی شرح 0.24 فیصد اضافے کے ساتھ 12.71 فیصد رہی ہے۔,business
112,سونے کی قیمت میں بڑی کمی کے بعد آج بڑا اضافہ ہوگیا,https://www.express.pk/story/2732129/gold-prices-for-08-11-24,,business
113,پاکستان اسٹاک ایکسچینج میں ایک بار پھر تاریخ رقم؛ انڈیکس نئی بلند ترین سطح پر پہنچ گیا,https://www.express.pk/story/2732128/stock-exchange-me-aik-bar-phr-tareekh-raqam-index-nai-buland-tareen-satah-par,,business
114,گزشتہ ماہ 3.1 ارب ڈالرز کی ریکارڈ ترسیلاتِ زر موصول,https://www.express.pk/story/2732122/guzishta-mao-tarseelat-e-zar-me-31-arab-dollars-ki-record-amad,گزشتہ ماہ 3.1 ارب ڈالرز کی ریکارڈ ترسیلاتِ زر موصول ہوئی ہیں۔,business
115,معاشی سرگرمیاں آنے والے دنوں میں مزید بڑھیں گی، گورنر اسٹیٹ بینک,https://www.express.pk/story/2732121/maaishi-sargarmian-anay-walay-dino-mein-mazeed-barhain-gi-governor-state-bank,گورنر اسٹیٹ بینک جمیل احمد خان نے کہا ہے کہ آنے والے دنوں میں معاشی سرگرمیاں مزید بڑھیں گی۔ اسٹیٹ بینک گورنرجمیل احمد خان نے میڈیا سے گفتگو میں کہا کہ معیشت میں کافی اچھی چیزیں چل رہی ہیں۔ معیشت بڑھ رہی ہے تو کریڈٹ کی ڈیمانڈ بڑھی ہے۔ آنے والے دنوں میں معاشی سرگرمیاں مزید بڑھیں گی۔ گزشتہ سال جی ڈی پی نمو  2.5 فیصد تھی۔ رواں سال مرکزی بینک کا تخمینہ 2.5 سے 3 فیصد تک رہنے کا ہے۔ گورنر اسٹیٹ بینک نے مزید کہا کہ گزشتہ 4 ماہ میں کو بہتری آئی ہے تو ہماری معیشت 3 فیصد سے زیادہ نمو کرے گی۔ کرنٹ اکاؤنٹ خسارے کے حوالے سے کافی محتاط چل رہے ہیں۔ بینکنگ سیکٹر کا کریڈٹ پک اپ کررہا ہے۔ اکتوبر کی ترسیلات زر 3.1 ارب ڈالر ریکارڈ ہوئی ہیں۔ رواں سال کم از کم 34 ارب ڈالر ہو جائیں گی۔ برآمدات میں سالانہ 13.5 فیصد کا اضافہ ہوا ہے۔ ہمارے زرمبادلہ ذخائر میں بتدریج اضافہ ہوا ہے۔ایک ارب ڈالر کا قرضہ واپس کیا ہے۔ اس کے باوجود ہمارے ذخائر نومبر کے اختتام تک 12 ارب ڈالر ہو جائیں گے۔,business
116,فلائی جناح نے کامیاب ترقی کے دوسرے سال کا سنگِ میل عبور کیا,https://www.express.pk/story/2732093/fly-jinnah-ne-kamyaab-taraqqi-ke-dosray-saal-ka-sang-e-mil-uboor-kya,فلائی جناح، پاکستان کی کم قیمت ایئرلائن آج اپنی دوسری سالگرہ منا رہی ہے، اپنے آغاز سے لیکر اب تک 2 سالوں کی کامیاب سروس، ترقی، اور سستی اور قابل بھروسہ فضائی سفر کی فراہمی کے عزم کا جشن منا رہی ہے. 2022 میں آپریشنز کے آغاز کے بعد سے فلائی جناح نے پاکستان کے اندر 5 بڑے شہروں کراچی، لاہور، اسلام آباد، پشاور، اور کوئٹہ کو آپس میں جوڑنے والے مقامی روٹس پر خدمات فراہم کی ہیں، پہلے سال میں مقامی راستوں پر کامیاب خدمات کے بعد فلائی جناح نے دوسرے سال میں اپنے نیٹ ورک کو بین الاقوامی سطح پر وسعت دی، اب یہ ایئرلائن اسلام آباد اور لاہور کو متحدہ عرب امارات کے شہر شارجہ کے ساتھ منسلک کرتی ہے اور اسلام آباد سے مسقط اور بحرین کے لیے بھی پروازیں چلاتی ہے. فلائی جناح کے ترجمان نے تبصرہ کرتے ہوئے کہا کہ ہمیں خوشی ہے کہ گزشتہ دو سالوں میں فلائی جناح کی مسلسل کامیابی اور ترقی نے ہمارے آپریشنل ماڈل کی مؤثریت کو ثابت کیا ہے، ایئرلائن پاکستانی مارکیٹ میں اضافی قدر فراہم کرنے، ملک کے سفر اور سیاحت کے شعبوں کو فروغ دینے اور مقامی افراد اور سیاحوں کو سستی سفری سہولتیں اور نئی منزلیں فراہم کرنے کے عزم پر قائم ہے. ہم اپنے نیٹ ورک کو مزید وسعت دینے اور اپنے صارفین کو مزید دلچسپ سفری تجربات فراہم کرنے کیلیے پیش قدمی کر رہے ہیں، گزشتہ دو سالوں میں فلائی جناح نے متعدد اعزازات حاصل کیے ہیں جن میں باوقار اسکائی ٹریکس ورلڈ ایئرلائن ایوارڈز کے تحت بھارت اور جنوبی ایشیا کی ٹاپ 5 کم قیمت ایئرلائنز میں شمار ہونا شامل ہے. اس کے علاوہ فلائی جناح نے پی سی اے اے ایئرلائنز کی درجہ بندی میں پروازوں کی وقت کی پابندی اور باقاعدگی کے لحاظ سے پہلی پوزیشن حاصل کی جو کہ ایئرلائن کی آپریشنل برتری اور مسافروں کو مسلسل سروس فراہم کرنے کے عزم کی عکاسی کرتا ہے. ایئرلائن نے اپنے آغاز میں تین طیاروں سے اپنے بیڑے کو بڑھا کر پانچ جدید A320 ایئربس طیاروں تک پہنچا دیا ہے جو مسافروں کو اضافی آرام فراہم کرتے ہیں اور اکانومی کلاس میں سب سے زیادہ کشادہ سیٹوں کی سہولت فراہم کرتے ہیں. فلائی جناح مسافروں کو ’’اسکائی کیفے‘‘ آن بورڈ مینیو کے ذریعے سستی اور ویلیو۔ڈرون سفر کا تجربہ فراہم کرتی ہے جہاں وہ مناسب قیمتوں پر مختلف سنیکس، سینڈوچز اور کھانوں سے لطف اندوز ہو سکتے ہیں، طیارے میں ’’اسکائی ٹائم‘‘ کی سہولت بھی موجود ہے، جو ایک مفت ان فلائٹ اسٹریمنگ سروس ہے جس سے مسافر اپنی ڈوائسز پر براہِ راست تفریحی مواد دیکھ سکتے ہیں، اس کے علاوہ، ایئرلائن ’’ایئر ریوارڈز‘‘ کے نام سے سب سے بہترین لائلٹی پروگرام بھی پیش کرتی ہے جس کے ذریعے مسافر پوائنٹس حاصل، منتقل اور خرچ کر سکتے ہیں، پہلے دو سالوں میں اپنی پروازوں پر لاکھوں سے زائد مسافروں کو سفر کرانے کے بعد فلائی جناح اپنی توسیعی منصوبہ بندی پر مرکوز ہے جس کا مقصد نئے اور دلچسپ مقامات کیساتھ اپنے راستوں کے نیٹ ورک کو بڑھانا اور اپنے طیاروں کی تعداد میں اضافہ کرنا ہے. فلائی جناح مسافروں کو مزید سفری آپشنز فراہم کرنے کیلیے پرعزم ہے تاکہ وہ سستی اور قابل رسائی فضائی سفر سے مستفید ہوں کیونکہ ایئرلائن اپنے نیٹ ورک کو علاقائی اور بین الاقوامی مارکیٹوں تک وسعت دے رہی ہے۔,business
117,پی آئی اے ڈوبتی رہی، فراڈ کرنے والوں کو کبھی پکڑا نہیں گیا,https://www.express.pk/story/2732083/pia-doobti-rahi-fraud-karne-walon-ko-kabhi-pakra-nahi-gaya,ایمریٹس اور سعودی ایئرلائن سمیت دنیا کی متعدد ایئرلائنز کی بنیادی تربیت کر کے انھیں پاؤں پر کھڑا کرنے والی پی آئی اے آج نہ صرف خود لڑکھڑاتے ہوئے خسارے میں چل رہی ہے بلکہ اس کو فروخت کرنے کیلیے بولی بھی محض کوڑیوں کے بھاؤ لگائی جا رہی ہے۔ ماہرین کا خیال ہے کہ بے شک پی آئی اے کی نجکاری ہونی چاہیے لیکن اگر پی آئی اے کو بحال کرنے کے لئے اس میں اصلاحات کرتے ہوئے اس ادارے کا بیڑہ غرق کرنے والوں کو پکڑا جائے اور اس کا خسارہ دیگر حکومتی اداروں کے خسارے کی طرح حکومت ایک بار خود برداشت کرتے ہوئے پی آئی اے کو سپورٹ کرے تو پی آئی اے آج بھی منافع بخش ادارہ بن سکتی ہے۔ پی آئی اے کی نجکاری کے حوالے سے عام لوگوں میں بھی خاصی بے چینی ہے۔ عوام کے ذہنوں میں متعدد سوالات ہیں کہ پی آئی اے کے ساتھ یہ سلوک کس نے کیا، پی آئی اے کو کس کس نے لوٹا اور ان کیخلاف کیا کارروائی کی گئی؟ سپریم کورٹ آف پاکستان کے حکم پر آڈیٹر جنرل نے2007ء سے2017ء تک کا مکمل آڈٹ کروایا تو پی آئی اے کے موجودہ حالات تک پہنچنے کی بات سامنے آ گئی کہ کیسے سابقہ آڈٹ فرمز نے آڈٹ کے دوران پی آئی اے کے افسران کی ملی بھگت کر کے نہ صرف اس محکمے میں ہونے والے فراڈ کو پکڑا نہیں بلکہ سامنے آنے والے تمام فراڈ بھی دبا دیئے اور ان فراڈ کے ذمہ داروں کیخلاف کوئی کارروائی کرنے کی سفارش تک نہیں کی۔ اس حوالے سے پی آئی اے میں سب سے بڑا فراڈ ٹکٹنگ کی مد میں ہوا جو 44 ارب 50 کروڑ روپے کا تھا۔ اس کے بعد پی آئی اے کے لئے خریدے گئے آلات کی مد میں بھی فراڈ کیا گیا۔ 24 ہزار ڈالر کے آلات کی قیمت کو درج کرتے ہوئے اسے 3 لاکھ 40 ہزار ڈالر کر دیا گیا لیکن اس پر بھی کسی ذمہ د ار کیخلاف کوئی کارروائی نہیں کی گئی۔ ٹکٹوں کی فروخت کے حوالے سے ایک نئی سافٹ ویئر کمپنی کو ڈیڑھ ڈالر فی ٹکٹ کنٹریکٹ دیا گیا حالانکہ سابقہ کمپنی یہی کام صرف 46 سینٹ فی ٹکٹ میں کر رہی تھی۔ اتنے بڑے بڑے فراڈ سامنے آنے کے باوجود حکومت نے کوئی ایکشن نہیں لیا جس کی وجہ سے مزید گھپلے ہوتے رہے۔ اس کے علاوہ پی آئی اے میں ایسے افسران کو تعینات کیا جاتا رہا جن کا کوئی تعلق ایوی ایشن سے نہیں تھا بلکہ انہیں تو ایک ایئر بس اور بوئنگ طیارے میں فرق تک کا علم نہیں تھا لیکن انہیں بڑی بڑی سیٹوں پر بٹھا دیا گیا۔ پی آئی اے کے 11 بورڈ آف ڈائریکٹرز میں سے اکثریت کو پی آئی اے کی الف ب تک کا علم نہیں ہوتا تھا۔ اس کے علاوہ پی آئی اے کے کل 35 جہازوں میں سے صرف14 یا15 آپریشنل ہیں جو اس کے خسارے کی بڑی اور بنیادی وجوہات میں سے ایک ہے کہ آپریشنل فضائی بیڑے میں جتنی زیادہ تعداد ہو گی، خسارہ اتنا ہی کم ہو گا۔ 2011 میں پی آئی اے کے لئے پہلی بار50 سے 55 ارب روپے کا بیل آؤٹ پیکج مانگا گیا تاکہ پی آئی اے اپنا خسارہ پورا کر کے اپنے پاؤں پر کھڑی ہو سکے لیکن وہ بیل آؤٹ پیکج نہیں دیا گیا تو آنے والے چند سالوں میں پی آئی اے کا خسارہ 272 ارب روپے سے 400 اور آج 800 ارب روپے تک پہنچ چکا ہے۔ اس خسارے کی ایک بڑی وجہ پی آئی اے کے انجیئرنگ ڈیپارٹمنٹ کی سستی اور نااہلی ہے جس نے ایئربس اور بوئنگ سمیت دیگر طیارہ ساز کمپنیوں کے ساتھ کنٹریکٹ موجود ہونے کے باوجود خراب طیارے ٹھیک نہیں کروائے جبکہ طیاروں کی دیکھ بھال، مرمت اور آلات کی خریداری کا معاہدہ فرانس ورلڈ ایوی ایشن کے ساتھ کرنا بھی پی آئی اے کے خسارے کی وجوہات بنا اور یہ سب کچھ آڈیٹر جنرل کی رپورٹ میں لکھا ہوا ہے۔ پی آئی اے کی نجکاری کا عمل شروع ہوا تو آڈیٹر جنرل کی رپورٹ کو اس کی ویب سائٹ سے بھی ہٹا دیا گیا۔ پی آئی اے کے کچھ سابقہ ملازمین نے ان حالات میں عدلیہ سے رجوع کیا تو ان کی شنوائی ہی نہیں ہو سکی۔ حکومت اگر چاہے تو پی آئی اے کو دوبارہ سے منافع بخش ادارہ بنا سکتی ہے لیکن اس کے لئے حکومت کو سخت فیصلے لینے کی بجائے ایسے پروفیشنل افراد جو نہ صرف پی آئی اے کو سمجھتے ہیں بلکہ دنیا کی مختلف ایئرلائنز کو کامیابی کے ساتھ چلا بھی رہے ہیں، کو واپس بلا کر فری ہینڈ دینا ہو گا جس سے اس ادارے کو بیچنے کی بھی ضرورت نہیں پڑے گی۔ پی آئی اے کے لندن اور فرینکفرٹ کے روٹس کی مالیت ساڑھے تین سو سے چار سو ملین ڈالر ہے جبکہ پی آئی اے دیگر ساڑھے تین سو سے زائد ایسے منافع بخش روٹس ہیں جن کی ری سٹرکچرنگ کی جائے تو حالات بہتر ہو سکتے ہیں۔ پی آئی اے سے دہائیوں سے وابستہ ملازمین کا بھی یہی موقف ہے کہ حکومت اگر بیل آؤٹ پیکج دے کرایماندار و پروفیشنل افسران کو واپس اہم سیٹوں پر تعینات کر کے انہیں ٹارگٹ دیئے جائیں تو صرف دو یا تین سالوں میں پی آئی اے دوبارہ منافع بخش ادارہ بن جائے گا۔ حالیہ دنوں میں ہونے والی پی آئی اے کی نجکاری کے عمل کا جائزہ لیا جائے تو یہ بات سامنے آتی ہے کہ پی آئی اے کو خریدنے کے لئے کوئی ایوی ایشن کمپنی نہیں بلکہ رئیل اسٹیٹ ڈویلپر سامنے آئے جس سے پی آئی اے ملازمین، عام عوام اور اوورسیز پاکستانیوں میں بڑا تذبذب پایا جاتا ہے جو بیرون ملک سے پاکستان آمد کا سفر کرنے کے لئے ہمیشہ پی آئی اے کو ترجیح دیتے رہے ہیں۔ اگر پی آئی اے کی بحالی کے لئے ان اوورسیز پاکستانیوں سے مدد مانگی جائے تو نہ صرف پی آئی اے اپنے پاؤں پر کھڑی ہو جائے گی بلکہ اس کو بیچنے کی بھی ضرورت نہیں پڑے گی۔,business
118,ایلون مسک کی دولت میں ڈونلڈ ٹرمپ کی جیت کے بعد حیران کن اضافہ,https://www.express.pk/story/2732060/ailon-msk-ki-dolt-mi-onl-rmp-ki-jit-k-baad-hiran-kn-adaf,امریکی صدارتی انتخاب میں ری پبلکن کے امیدوار اور سابق صدر ڈونلڈ ٹرمپ کی کامیابی کے بعد ان کی مہم میں بڑھ چڑھ کر حصہ لینے والے دنیا کے امیر ترین شخص ایلون مسک کی دولت میں فوری طور پر حیران کن اضافہ ہوگیا۔ بین الاقوامی میڈیا  کی رپورٹ کے مطابق ٹیسلا کے مالک ایلون مسک کی دولت میں ڈونلڈ ٹرمپ کی کامیابی کے فوری بعد تقریباً 8 فیصد 20.9 ارب ڈالر کا اضافہ ہوا اور مجموعی حجم 285.6 ارب ڈالر ہوگیا۔ فوربز رئیل ٹائم بلینئرز کی فہرست کے مطابق بدھ کو ایلون مسک کی دولت میں ایک دم اضافہ دیکھا گیا اور اس سے عالمی سطح پر مالیاتی مارکیٹوں پر پڑنے والے سیاسی اثرات کا اندازہ ہوجاتا ہے۔ رپورٹ میں بتایا گیا ہے کہ مسک کے مالی حجم میں اضافے کی وجہ سے پہلے ہی تمام مارکیٹوں میں سرمایہ کاروں کا رجحان تبدیل ہونا شروع ہوگیا ہے۔ یہ بھی پڑھیں:امریکی صدارتی الیکشن؛ ڈونلڈ ٹرمپ نے میدان مار لیا رپورٹ کے مطابق ٹیسلا کے حصص کی مالیت میں 14.8 فیصد اضافہ ہوا جبکہ گاڑیاں بنانے والی دیگر مسابقی کمپنیوں کے حصص کی قیمت میں کمی آئی ہے۔ مزید بتایا گیا کہ چینی کمپنی نیو کے حصص میں 5.3 فیصد، ریویان کے حصص میں 8.3اورلیوسڈ گروپ کے حصص میں 5.3 فیصد کمی آئی ہے۔ امریکی انرجی انفارمیشن ایڈمنسٹریشن کے مطابق ٹیسلا امریکی الیکٹرک گاڑیوں کی مارکیٹ میں 48.9 فیصد حصے کے ساتھ سرفہرست ہے۔ ٹرمپ کی کامیابی سے دیگر اربوں ڈالر مالیت کی ٹیکنالوجی کمپنیوں کو بھی فائدہ ہوا ہے، ایمیزون کے بانی جیف بیزوز اور اوریکل کے بانی لیری ایلیسن دونوں کی دولت میں خاصا اضافہ ریکارڈ کیا گیا۔ مزید پڑھیں:تاریخ رقم کردی؛ کوئی نئی جنگ نہیں چھیڑوں گا؛ ٹرمپ کا حامیوں سے فاتحانہ خطاب گوکہ مارکیٹ کے رجحانات بدستور پیچیدہ ہیں اور تجزیہ کاروں کا خیال ہے کہ مسک کی ٹیسلا اور دیگر ٹیکنالوجی کمپنیوں کے کاروبار میں اضافہ کاروبار دوست پالیسیوں کے لیے تاریخی مثبت جواب ہے۔ ٹیسلا کے حصص کی قیمت میں اضافے کو سرمایہ کاروں کی جانب سے وائٹ ہاؤس میں ڈونلڈ ٹرمپ کی واپسی کے باعث ایلون مسک اور ان کی کمپنی کے لیے سودمند کے طور پر دیکھا ہے۔ خیال ظاہر کیا جا رہا ہے کہ ٹرمپ انتظامیہ کی موجودگی میں ٹیسلا کو بڑے منافع کا امکان ہے جبکہ معمولی مسابقی کمپنیوں کومتبادل توانائی اور الیکٹرک گاڑیوں کے لیے سبسڈیز میں ممکنہ کٹوتیوں کے باعث مشکلات کا خدشہ ہے۔ ڈونلڈ ٹرمپ کی چین سے درآمدات پر مجوزہ ٹیرف کی وجہ سے امریکی مارکیٹ میں چینی الیکٹرک گاڑیوں کی ریل پیل کا امکان بھی کم ہے۔ معاشی ماہرین کا خیال ہے کہ ٹرمپ کی پالیسیوں کے ٹیکنالوجی اور کاروباری شعبوں پر اثرات کے حوالے سے سوالات بدستور موجود ہیں۔,business
119,زرمبادلہ کے سرکاری ذخائر میں اضافہ، کمرشل بینکوں کے ذخائر میں کمی,https://www.express.pk/story/2732038/zrmbadl-k-srkari-thkhaer-mi-adaf-kmrshl-binko-k-thkhaer-mi-kmi,اسٹیٹ بینک آف پاکستان نے کہا ہے کہ زرمبادلہ کے مجموعی ذخائر میں گزشتہ ہفتے کے دوران 11 کروڑ 73 لاکھ ڈالر کمی آگئی ہے جبکہ سرکاری ذخائر کے حجم میں اضافہ ہوا ہے۔ اسٹیٹ بینک سے جاری اعداد وشمار کے مطابق زرمبادلہ کے سرکاری ذخائر کی مالیت یکم نومبرکو15 ارب 93 کروڑ 18 لاکھ ڈالر کی سطح پر آگئی ہے۔ اعداد وشمار میں کہا گیا کہ زرمبادلہ کے سرکاری ذخائر میں ایک ہفتے کے دوران ایک کروڑ 80 لاکھ ڈالرکا اضافہ ہوا اور مجموعی حجم 11 ارب 17 کروڑ 46 لاکھ ڈالر کی سطح پر آگیا۔ اسٹیٹ بینک کے مطابق کمرشل بینکوں کے ذخائرمیں گزشتہ ہفتے کے 13 کروڑ 54 لاکھ ڈالر کی کمی ہوئی، جس کے بعد کمرشل بینکوں کے ذخائرکم ہو کر 4 ارب 75 کروڑ 72 لاکھ ڈالر کی سطح پر آگئے ہیں۔,business
120,ڈونلڈ ٹرمپ کی کامیابی؛ زرمبادلہ کی دونوں مارکیٹوں میں ڈالر کی پیش قدمی برقرار,https://www.express.pk/story/2732029/donald-trmp-ki-kamyabi-zar-e-mubadla-ki-dono-marketon-mein-dollar-ki-paish-qadmi-barqarar,انٹربینک اور اوپن مارکیٹ میں ڈالر کی یش قدمی کا سلسلہ برقرار ہے۔ امریکی انتخابات میں ڈونلڈ ٹرمپ کی کامیابی کے بعد دیگر عالمی کرنسیوں کے مقابلے میں امریکی ڈالر کی قدر مضبوط ہونے، ایکسپورٹرز کی جانب سے اپنی برآمدی ترسیلات کو بھنانے کا عمل محدود ہونے اور شرح سود میں کمی کے ساتھ ہی معیشت میں بڑھتی ہوئی طلب کے باعث زرمبادلہ کی دونوں مارکیٹوں میں جمعرات کو چوتھے دن بھی ڈالر کی محدود پیش قدمی برقرار رہی۔ رواں سال ملک غیرملکی سرمایہ کاری کا حجم 48فیصد بڑھنے، سعودی عرب اور متحدہ عرب امارات کی جانب سے 26ارب 80کروڑ ڈالر کی سرمایہ کاری معاہدوں جیسے عوامل کے باعث انٹربینک مارکیٹ میں کاروباری دورانیے کے دوران ڈالر کی قدر ایک موقع پر 07پیسے کی کمی سے 277روپے 82پیسے کی سطح پر بھی آگئی تھی۔ تاہم سپلائی میں بہتری آتے ہی مارکیٹ فورسز اور متعلقہ ریگولیٹر کی خریداری سرگرمیاں بڑھنے سے کاروبار کے اختتام پر ڈالر کے انٹربینک ریٹ مزید 05پیسے کے اضافے سے 277روپے 94پیسے کی سطح پر بند ہوئے جبکہ اوپن کرنسی مارکیٹ میں بھی ڈالر کی قدر 09پیسے کے اضافے سے 278روپے 88پیسے کی سطح پر بند ہوئی۔,business
121,پاکستان میں 50 فیصد سے زیادہ سگریٹس کی غیر قانونی فروخت کا انکشاف,https://www.express.pk/story/2732004/pakistan-m-50-fisad-se-zyada-cigarette-ki-gair-qanoni-farookht-ka-inkishaf,پاکستان میں 50 فیصد سے زیادہ سگریٹس کی غیر قانونی فروخت کا انکشاف ہوا ہے، قانونی سگریٹس کی فروخت میں کمی سے ٹیکس ریونیو میں سالانہ 300 ارب کا نقصان ہو رہا ہے۔ صرف پہلی سہ ماہی میں قانونی سگریٹس کی فروخت میں 80 کروڑ اسٹک کی کمی ہوئی ہے جس کے باعث سگریٹ سیکٹر سے فیڈرل بورڈ آف ریونیو کو حاصل ہونے والے ریونیو میں بھی نقصان ہوا ہے۔ اس حوالے سے مارکیٹ ذرائع کا کہنا ہے کہ جولائی تا ستمبر والیم 7.1 ارب سے کم ہو کر 6.3 ارب اسٹکس پر آگیا، رواں سال قانونی سگریٹس کی مارکیٹ سیل میں 4 ارب روپے کی کمی کا خدشہ ہے۔ صرف ایک ٹیئر ون برینڈ کی سالانہ فروخت 66 کروڑ سے کم ہوکر 30 کروڑ پر آگئی، صوبوں کو اسمگل شدہ سگریٹس کے خلاف کارروائی کے اختیارات دینے سے بہتری کا امکان ہے۔ دوسری جانب، پاکستان سے سوڈان کو 25 کروڑ ڈالر مالیت کے سگریٹ برآمد کرنے کا موقع بھی ضائع ہوگیا ہے، متعقلہ سرکاری اداروں کی جانب سے بروقت فیصلہ سازی کے فقدان کے باعث آرڈ منسوخ ہوگیا ہے۔ مارکیٹ ذرائع کا کہنا ہے کہ کمیٹی کی سفارشات اور وزیر اعظم کی منظوری کے باوجود ایس آر او جاری نہیں ہو سکا ہے اور وزارت صحت کی جانب سے ایس آر او جاری نہ ہونے کے باعث 25 ملین ڈالر سگریٹ ایکسپورٹ کا پہلا آرڈر کینسل ہوا ہے۔ ذرائع کا مزید کہنا ہے کہ پاکستان سے کینسل آرڈر، بنگلہ دیش نے متعلقہ سگریٹ ایکسپورٹ آرڈر کا حاصل کر لیا ہے، ایک ماہ کے اندر بنگلہ دیش نے 10 سگریٹ پیکٹ تیار کر کے سوڈان برآمد بھی کر دیے ہیں۔,business
122,ٹرمپ کی کامیابی کے بعد سونے کی قیمت میں بڑی کمی,https://www.express.pk/story/2731997/trump-ki-kamiyabi-ke-bad-sone-ki-qeemt-min-bari-kami,کراچی: امریکی انتخابات میں ڈونلڈ ٹرمپ کی کامیابی کے بعد عالمی سطح پر سونا خام تیل سمیت دیگر کموڈٹیز کی گرتی ہوئی قیمتوں کے سبب مقامی صرافہ مارکیٹوں میں سونے کی قیمت میں بڑی نوعیت کی کمی کا رحجان غالب ہوگیا ہے۔ بین الاقوامی بلین مارکیٹ میں فی اونس سونے کی قیمت 65ڈالر کی کمی سے 2662ڈالر کی سطح پر آگئی۔ اس باعث مقامی صرافہ مارکیٹوں میں بھی جمعرات کو 24 قیراط کے حامل فی تولہ سونے کی قیمت 5400روپے کی کمی سے 276800 روپے کی سطح پر آگئی اور دس گرام سونے کی قیمت بھی 4630روپے کی کمی سے 237311 روپے کی سطح پر آگئی۔ اسی طرح فی تولہ چاندی قیمت 130روپے کی کمی سے 3300روپے اور 10گرام چاندی کی قیمت بھی 111.46روپے کی کمی سے 2829.21روپے کی سطح پر آگئی۔,business
123,یوٹیلیٹی اسٹورز میں چینی کی فی کلو قیمت میں بڑی کمی,https://www.express.pk/story/2731974/utility-stores-m-sugar-ki-per-kg-qeemat-m-bari-kami,یوٹیلیٹی اسٹورز کارپوریشن نے چینی کی فی کلو قیمت میں بڑی کمی کر دی۔ کارپوریشن کی جانب سے چینی کی قیمت میں کمی کا نوٹیفکیشن جاری کر دیا گیا جس کے مطابق فی کلو قیمت میں 13 روپے تک کمی کی گئی۔ یوٹیلیٹی اسٹورز پر چینی فی کلو 140 روپے میں دستیاب ہوگی جبکہ اس سے قبل یوٹیلیٹی اسٹورز پر چینی کی قیمت 153 روپے فی کلو تھی۔,business
124,ایس آئی ایف سی کی تعاون سے پاکستان میں آسٹریلوی زرعی مہارت کا نفاذ,https://www.express.pk/story/2731962/sifc-ki-madad-se-pakistan-australian-zarai-maharat-ka-nifaaz,"ایس آئی ایف سی کے تعاون سے حکومت پاکستان نے خوراک اور دودھ کی پیداوار میں اضافہ کرنے کے لیے زراعت اور لائیو اسٹاک کے شعبوں میں آسٹریلیا کی مہارت سے استفادہ کرنے کا ارادہ کیا ہے۔ زراعت کے شعبے میں جدید ٹیکنالوجی، معیاری بیج اور اناج کے ذخیرہ کے نئے طریقوں اور تجربات کے لیے آسٹریلوی تکنیکی معاونت درکار ہے۔ اسی سلسلے میں حکومت نے فصلوں کی فی ایکڑ پیداوار کو بڑھانے کے لیے 400 ارب روپے مختص کیے ہیں جن میں کسان کارڈ، گرین ٹریکٹر اور شمسی توانائی کے منصوبے شامل ہیں۔ اس کے علاوہ، حکومت لائیو اسٹاک کے منصوبوں میں 20 ارب روپے کی سرمایہ کاری کر رہی ہے جس میں لائیو اسٹاک فارمر کارڈ متعارف کرانا اور مویشیوں کی بیماری سے نمٹنے کی حکمت عملی بھی شامل ہے۔ مویشیوں کی بیماری کے اثرات کو مدنظر رکھتے ہوئے بیماری سے پاک گوشت کی برآمد کو یقینی بنانے کے لیے 400,000 بچھڑوں کی افزائش نسل کا ہدف بھی مقرر کیا گیا ہے۔ یہ اقدامات پاکستان کے زرعی شعبے کو مضبوط کرنے، غذائی تحفظ کو بہتر بنانے اور معاشی استحکام کو فروغ دینے میں اہم کردار ادا کریں گے۔ اس کے علاوہ، جنگلات کی بحالی کے لیے بھی ڈرون کے ذریعے نگرانی اور جنگلی حیات کے تحفظ کے لیے عوامی آگاہی مہمات کے لیے پاکستان میں آسٹریلوی ٹیکنالوجی کا استعمال کیا جا رہا ہے۔ آبی زراعت کے شعبے میں 100 ایکڑ کے رقبے پر جھینگے کی افز ائش کے لیے آسٹریلوی مہارت کی مدد سے ایک پائلٹ پروجیکٹ کا آغاز کیا گیا ہے جس کے نتیجے میں سالانہ 100 ٹن پیداوار کی توقع کی جا رہی ہے۔ اسموگ کنٹرول پروگرام کے تحت کسانوں کو 5 ارب روپے کی جدید مشینری کی فراہمی کے علاوہ دھان کی باقیات کے دوبارہ استعمال کی ترغیب بھی شامل ہے۔ ایس آئی ایف سی کی کاوشوں اور حکومتی اقدامات کی بدولت آسٹریلوی مہارت کو پاکستان کے زرعی شعبے میں متعارف کرایا جا رہا ہے جو سموگ کنٹرول، غذائی تحفظ، اور بیج کے معیار میں نمایاں بہتری لانے کی ضمانت ہے۔",business
125,ای سی سی نے مرغی اور دالوں کی قیمتوں میں اضافے کانوٹس لے لیا,https://www.express.pk/story/2731936/ecc-ne-murghi-aur-daalon-ki-qeematon-mein-izafay-kanots-le-liya,مرغی اور دالوں کی قیمتوں میں اضافے کی گونج اقتصادی رابطہ کمیٹی کے اجلاس میں سنائی دی، قیمتوں میں اضافے کی وجہ امپورٹ پر پابندیوں کو قرار دیے جانے پر وزیرخزانہ محمد اورنگزیب برہم ہوگئے، ناجائز منافع خوری روکنے کے لیے فوری اقدامات کی ہدایت کردی گئی۔ تفصیلات کے مطابق اقتصادی رابطہ کمیٹی ( ای سی سی) کا اجلاس چیئرمین کمیٹی، وفاقی وزیرخزانہ محمد اورنگزیب کی زیر صدارت ہوا، اجلاس میں کمیٹی کو ملک میں مرغی کے گوشت اور دالوں کی قیمتوں میں اضافے سے متعلق بریفنگ دی گئی۔ وزارت خزانہ نے قیمتوں میں اضافے کی بنیادی وجہ نگرانی کے کمزور نظام کو قرار دیا، دوران اجلاس سیکریٹری فوڈ نے قیمتوں میں اضافے کی ذمہ داری امپورٹ پر پابندیوں پر ڈالنے کی کوشش کی، جس پر وزیرخزانہ نے سخت برہمی کا اظہار کرتے ہوئے کہا کہ اس وقت امپورٹس پر کوئی رکاوٹ موجود نہیں ہے۔ وزارت منصوبہ بندی نے موقف اختیار کیا کہ قیمتوں کی نگرانی وزارت منصوبہ بندی کا کام ہے، جس پر وزیرخزانہ نے کہا کہ وزارت منصوبہ بندی کو قیمتوں کی نگرانی سے کوئی نہیں روک رہا، تاہم اس کے باجود قیمتیں کم نہیں ہورہیں، جس سے عام آدمی تک مہنگائی میں کمی کے ثمرات نہیں پہنچ رہے ہیں، اجلاس کے بعد وزارت خزانہ کی جانب سے جاری کردہ اعلامیے میں کہا گیا ہے کہ ای سی سی نے دالوں اور مرغی کے گوشت کی قیمتوں میں اضافے کا جائزہ لیا ہے، اور صورتحال پر تشویش کا اظہار کیا ہے، جبکہ نینشل پرائس مانیٹرنگ کمیٹی کو ہدایت کی گئی ہے کہ وہ وزارت نیشنل فوڈ سیکیورٹی ایند ریسرچ اور صوبائی انتظامیہ کے ساتھ مل کر صورتحال کی موثر نگرانی کرے اور عوام کو جلد از جلد ریلیف فراہم کرے، کمیٹی کو بتایا گیا کہ سازگار حالات کے باجود قیمتوں میں بہت زیادہ فرق ہے، لاہور میں مرغی کا گوشت 407 روپے فی کلو ہے جبکہ کوئٹہ میں یہ 485 روپے فی کلو میں فروخت کیا جارہا ہے، اس طرح ایک کلو پر 78 روپے کی ناجائز منافع خوری کی جارہی ہے، اسی طرح دال کی قیمتوں میں بھی 80 روپے فی کلو کا فرق پایا گیا ہے، پشاور میں دالیں 287 روپے فی کلو جبکہ اسلام آباد میں 367 روپے فی کلو فروخت کی جارہی ہیں، فنانس منسٹری کی رائے میں پٹرولیم مصنوعات کی قیمتوں میں کمی کے بعد اس قدر فرق کا کوئی جواز نہیں ہے، کیوں کہ ٹرانسپورٹیشن کے اخراجات میں نمایاں کمی واقع ہوچکی ہے۔,business
126,تجاوزارت کے خلاف سیکیورٹی اداروں کے تعاون سے آپریشن اسی ہفتے شروع کرینگے، ایم ڈی سائٹ,https://www.express.pk/story/2731884/tajawizat-ke-khilaf-operation-shuru-md-site-gazenfer-qadri,ایم ڈی سائٹ غضنفر علی قادری نے کہا ہے کہ انوائرمینٹل تھریٹس کے چیلنجز سے بخوبی آگاہ ہیں، کمبائنڈ ایفولینٹ ٹریٹمنٹ پلانٹ کوٹری کو تھرڈ پارٹی کے ذریعے چلانے کے لیے جلد ہی ٹینڈرز جاری کر دیے جائیں گے۔ یہ بات انہوں نے جامشورو چیمبر آف کامرس میں کوٹری، حیدرآباد اور نوری آباد کے صنعت کاروں سے خطاب کرتے ہوئے کہی۔ ایم ڈی سائٹ لمیٹڈ غضنفرعلی قادری  نے اس موقع پر صنعت کاروں کو اپنے ہر ممکمن تعاون اور ان کے جائز ایشوز ترجیحی بنیادوں  پر حل کرنے کی یقین دہانی کروائی۔ انہوں نے کہا کہ کوٹری صنعتی علاقے میں تجاوزات کے خاتمے کے لیے قانون نافذ کرنے والے اداروں کے تعاون سے آپریشن اسی ہفتے شروع کر دیا جائے گا اور اس سلسلے میں کوئی بھی دبائو قبول نہیں کریں گے، صنعتی علاقے میں نئی سڑکوں کی تعمیر شروع کر رہے ہیں جبکہ پرانی سڑکوں کے  پیچ ورکس اور اسٹریٹ لائٹس کی تنصیب کا کام بھی تقریباً مکمل کیا جاچکا ہے، خار دار جھاڑیوں کی صفائی، بیوٹی فکیشن اور صفائی ستھرائی کا کام صنعت کاروں کے اطمینان تک جاری رہے گا۔ ایم ڈی کا کہنا تھا کہ ایفولینٹ ٹریٹمنٹ پلانٹ کوٹری سے ٹریٹمنٹ کے بعد نکلنے والے پانی کے سیمپل کے نمونوں کی رپورٹ اطمینان بخش ہے، کوٹری صنعتی ایریا میں پانی کی ترسیل اور بلنگ کے نظام کو بھی مزید بہتر کریں گے، علاقے کو دوبارہ سے  مثالی صنعتی ایریا بنانے کے لئے ضلعی انتظامیہ، قانون نافذ کرنے والے اداروں اور صنعت کاروں کا تعاون درکار ہے۔ اس موقع پر کمشنر حیدرآباد بلال احمد میمن نے علاقے کے مسائل کے حل میں سائٹ لمیٹڈ کی جانب سے اٹھائے گئے اقدامات پر اطمینان کا اظہار کیا اور یقین دہانی کروائی کہ تجاوزات کے خلاف آپریشن میں سائٹ لمیٹڈ اور صنعت کاروں کو ان کی جانب سے مکمل تعاون ملے گا۔ کمشنر نے کہا کہ صنعتی اسٹیٹس میں صنعت کاروں کے ساتھ بیٹھ کر ان کے مسائل سنیں گے اور ان کے حل کے لئے ہر ممکن اقدامات بھی کیے جائیں گے، صنعتی علاقوں میں تجاوزات قطعی برداشت نہیں کی جائیں گی اس کا جلد ہی فوری خاتمہ کرکے دم لیں گے کوئی سیاسی یا غیر سیاسی دبائو قطعی طور پر برداشت نہیں کیا جائے گا۔ استقبالیہ خطاب میں چیئرمین کوٹری سائٹ ایسوسی ایشن خلیل بلوچ نے ایم ڈی سائٹ غضنفر قادری کے حالیہ اقدامات کی تعریف کی اور کوٹری فائر بریگیڈ کے لیے فائر بریگیڈ کی گاڑی کی فراہمی پران کا خاص طور پر شکریہ ادا کیا۔ انہوں نے کہا کہ ہم صنعتی علاقے میں امن و امان  اور انفرا اسٹرکچر کی صورتحال کے سبب باہر کے انویسٹر یہاں لانے سے قاصر تھے تاہم سائٹ انتظامیہ کے حالیہ اقدامات کے سبب صورتحال میں نمایاں تبدیلی محسوس کی جا رہی ہے۔ جامشورو چیمبر آف کامرس کے صدر میاں توقیر طارق نے تاجروں اور صنعت کاروں کے چند دیگر اہم ایشوز کا ذکر کرتے ہوئے انتظامیہ پر مزید اقدامات کرنے کی ضرورت پر زوردیا۔ اس موقع پر کمشنر حیدرآباد بلال احمد میمن، ایم ڈی سائٹ غضنفر قادری، سیکریٹری سائٹ لمیٹڈ یونس ڈاہری  اور دیگر مہمانوں کو سندھی ٹوپی اور اجرک کا تحفہ بھی پیش کیا گیا۔ بعد ازاں ایم ڈی سائٹ غضنفر قادری نے کمشنر حیدرآباد اور صنعت کاروں کے ساتھ کمبائنڈ ایفولینٹ ٹریٹمنٹ پلانٹ کا دورہ کیا اور وہاں سے ٹریٹمنٹ کیے جانے پانی کے نمونوں اور پلانٹ کی آپریشنل صورتحال کا بھی تفصیلی جائزہ لیا۔,business
127,ذرمبادلہ کی دونوں مارکیٹوں میں ڈالر کی قدر میں اتار چڑھاؤ کے بعد اضافہ,https://www.express.pk/story/2731858/zarmubadilah-ki-donon-marketon-main-doller-ki-qadar-main-utar-chadhao-ke-bad-izafah,ذرمبادلہ کی دونوں مارکیٹوں میں اتار چڑھاؤ کے بعد ڈالر کی قدر میں اضافے کا رحجان غالب رہا۔ معیشت میں بڑھتی ہوئی طلب اور درآمدی سرگرمیوں میں اضافے کے باعث ذرمبادلہ کی دونوں مارکیٹوں میں بدھ کو اتارچڑھاو کے بعد ڈالر کی پیشقدمی برقرار رہی۔ شرح سود گھٹنے سے کائبور ریٹ میں کمی، وزیر خزانہ کی جانب سے پانڈا بانڈ کے بعد جلد یورو بانڈز کے اجراء اور جون 2025 تک ذرمبادلہ کے سرکاری ذخائر 13ارب ڈالر پہنچانے کے بیان سے انٹربینک مارکیٹ میں کاروباری دورانیے کے دوران ڈالر کی قدر ایک موقع پر 11پیسے کی کمی سے 277روپے 72پیسے کی سطح پر بھی آگئی تھی لیکن سپلائی بڑھتے ہی مارکیٹ فورسز کی ڈیمانڈ بڑھنے سے کاروبار کے اختتام پر ڈالر کے انٹربینک ریٹ مزید 06پیسے کے اضافے سے 277روپے 89پیسے کی سطح پر بند ہوئے جبکہ اوپن کرنسی مارکیٹ میں بھی ڈالر کی قدر 05پیسے کے اضافے سے 278روپے 79پیسے کی سطح پر بند ہوئی۔ سعودی عرب اور قطر کی پاکستان کے مختلف شعبوں میں سرمایہ کاری کرنے کے ساتھ ایشیائی ترقیاتی بینک کی جانب سے اگلے ہفتے 50کروڑ ڈالر ملنے کی توقع اور وزیر خزانہ کی جانب سے اوورسیز پاکستانیوں کی ترسیلات ذر کی آمد کا حجم مزید بڑھنے جیسی خبروں سے ذرمبادلہ کی مارکیٹوں میں سپلائی بہتر ہوتی نظر آرہی ہے لیکن درآمدات بتدریج بڑھنے اور بڑے پیمانے کی صنعتوں کی نمو بہتر ہونے کی پیشگوئیوں سے ڈالر کی پیشگی ڈیمانڈ دیکھی گئی جس سے ڈالر کی قدر میں بھی بتدریج اضافے کا رحجان غالب ہے۔,business
128,ٹرمپ کے جیتنے پر خام تیل کی قیمتوں میں کمی، ڈالر کی قدر مضبوط,https://www.express.pk/story/2731836/trump-ke-jeetane-par-kham-teel-ki-qeemton-min-kami-dollar-ki-qadar-mazboot,امریکی صدارتی الیکشن میں ریپبلکن امیدوار ڈونلڈ ٹرمپ کی کامیابی کے بعد عالمی منڈی میں خام تیل کی قیمت نمایاں کمی واقع ہوگئی۔ بین الاقوامی خبر رساں اداروں کے مطابق عالمی منڈی میں خام تیل کی قیمت میں ایک فیصد سے زیادہ کمی ہوگئی جبکہ ڈالر کی قدر میں اضافہ ہوگیا۔ برینٹ خام تیل کی قیمت 1.32 فیصد کے لحاظ سے ایک ڈالر کم ہوکر 74.53  ڈالر فی بیرل ہوگئی جبکہ امریکی ویسٹ ٹیکساس انٹرمیڈیٹ تیل کی قیمت 1.29 فیصد کی شرح سے 1.11 ڈالر کم ہوکر 71.06 ڈالر فی بیرل ہوگئی۔ دوسری جانب امریکی ڈالر ریپبلکن ڈونلڈ ٹرمپ نے امریکی صدارتی انتخاب جیت لیا ہے اورامریکی خام تیل کے ذخائر توقع سے زیادہ بڑھے ہیں۔ برینٹ خام تیل کی قیمت 1.17 ڈالر یا 1.5 فیصد کی کمی سے 74.36 ڈالر فی بیرل رہی جبکہ امریکی ویسٹ ٹیکساس انٹرمیڈیٹ (ڈبلیو ٹی آئی) خام تیل کی قیمت 1.11 ڈالر یا 1.5 فیصد کی کمی سے 70.88 ڈالر فی بیرل رہی۔ ماہرین کا کہنا ہے کہ ڈالر کی قدر میں اضافے کے بعد ٹرمپ حکومت ایسی پالیسیاں متعارف کراسکتی ہے جن سے چینی معیشت پر دباؤ کو بڑھایا جائے گا جس کے نتیجے میں چین کی جانب سے تیل کی خریداری میں کمی ہوگی۔ واضح رہے کہ امریکا میں صدارتی دوڑ جیت کر ڈونلڈ ٹرمپ نے کامیابی حاصل کرلی ہے اور وہ ایک بار پھر امریکا کے صدر بن گئے ہیں۔ ڈونلڈ ٹرمپ 277 ووٹ لے کر صدر بننے میں کامیاب ہوئے جب کہ ان کی مدمقابل کملا ہیرس 226 ووٹوں کے ساتھ ان سے پیچھے رہیں۔ امریکی نشریاتی ادارے کے مطابق ڈونلڈ ٹرمپ نے انتخابی معرکہ سر کرنے کے بعد اپنے حامیوں سے خطاب میں کہا کہ یہ فتح تاریخی ہے۔ میں آپ سب کا شکریہ ادا کرتا ہوں۔ ڈونلڈ ٹرمپ نے کہا کہ سنہری دور کا آغاز ہونے والا ہے۔ ایک بار پھر امریکا کو عظیم، محفوظ، مضبوط اور خوشحال بنانے کا وقت آگیا۔ ڈونلڈ ٹرمپ نے دنیا میں جاری تنازعات کو ختم جاری اور کوئی نئی جنگ شروع نہ کرنے کا اعلان کرتے ہوئے کہا کہ امریکی عوام نے مجھے طاقتور مینڈیٹ دیا، ملک کے تمام معاملات ٹھیک کروں گا۔,business
129,سونے کی عالمی اور مقامی مارکیٹوں میں قیمت آج پھر کم ہو گئی,https://www.express.pk/story/2731834/gold-prices-for-06-11-2024,,business
130,پاور پروجیکٹ کیلیے ٹھٹھہ میں 1674 ایکڑ اراضی نجی کمپنی کو دینے کی منظوری,https://www.express.pk/story/2731807/power-project-kiliye-thatta-min-1674-acre-arazi-naji-company-ko-dine-ki-manzuri,کراچی: سندھ کابینہ نے 250 میگا واٹ پاور پروجیکٹ کے لیے 1674 ایکڑ اراضی نجی کمپنی کو دینے کی منظوری دیدی۔ وزیراعلیٰ سندھ سید مراد علی شاہ کی زیر صدارت کابینہ کا اجلاس ہوا جس میں صوبائی وزراء، مشیر،چیف سیکریٹری ، چیئرمین پی اینڈ ڈی اور دیگر افسران شریک ہوئے۔ کابینہ نے 324.5 ملین روپے واٹر بورڈ کے بجلی کے بل مہیا کرنے والے فیڈر کو لو لوسز فیڈر پر منتقل کرنے کی منظوری دے دی جس کے بعد اب نئے فیڈرز پر واٹر بورڈ کے لئے لوڈشیڈنگ نہیں ہوگی۔ کابینہ نے ماحول کو بہتر بنانے کیلئے سندھ انوائرمینٹل پروٹیکشن کاؤنسل قائم کرنے کی منظوری دیدی جس میں 25 آفیشل اور نان آفیشل اراکین ہونگے۔ سندھ کابینہ نے ای-اسٹیمپ کی سروس کے لیے بورڈ آف ریوینیو اور پنجاب انفارمیشن ٹیکنالاجی بورڈ کے ساتھ معاہدے میں توسیع کی منظوری دیدی۔ چھ ماہ کے بعد سندھ حکومت کا آئی ٹی ڈپارٹمینٹ ای-اسٹیمپ کا سسٹم خود سنبھالے گا۔ کابینہ نے 250 میگا واٹ پاور پروجیکٹ کے لیے 1674 ایکڑ اراضی ایک نجی کمپنی کو ضلع ٹھٹو میں دینے کی منظوری بھی دیدی۔ اجلاس میں آئی بی اے سکھر کے پاس جاب پورٹل قائم کرنے کی منظوری بھی دی گئی۔ اس پورٹل پرسندھ حکومت کے نوکریوں کے اشتہار بھی ہونگے اور وہاں اپلائی بھی کیا جائے گا۔ جاب پورٹل تین ماہ میں فعال ہوجائے گا۔,business
131,اسٹاک ا یکسچینج میں آج بھی زبردست تیزی، انڈیکس  نئی بلند سطح پر پہنچ گیا,https://www.express.pk/story/2731804/stock-exchange-me-aaj-bhi-taizi-index-nai-buland-satah-par-pohnch-gya,,business
132,ایف بی آر کی تاجر دوست اسکیم میں بڑی تبدیلیاں متوقع,https://www.express.pk/story/2731803/fbr-ki-tajir-dost-scheme-m-bari-tabdeeliaa-mutwaqqay,فیڈرل بورڈ آف ریونیو (ایف بی آر) کی تاجر دوست اسکیم میں بڑی تبدیلیوں کا امکان ظاہر کیا جا رہا ہے۔ ذرائع کے مطابق چھوٹے تاجروں سے ٹیکس وصول کرنے کے بجائے بڑے خوردہ فروشوں کے خلاف کارروائیاں شروع کی جائیں گی۔ ایف بی آر ریٹرنز، ڈیٹا سیکیورٹی اور کمرشل بجلی کی کھپت کے ڈیٹا کے تجزیے کی بنیاد پر بڑے تاجروں کو رجسٹر کرے گا۔ فی دکان ریٹیل آؤٹ لیٹ پر فکسڈ ٹیکس کی موجودہ پالیسی کو معطل کر دے گا، اس پالیسی پر نظرثانی کی آئی ایم ایف نے توثیق کی ہے یا نہیں یہ سب سے بڑا سوالیہ نشان ہوگا۔ واضح رہے کہ تاجر دوست اسکیم مطلوبہ محصول وصول کرنے میں بری طرح ناکام رہی۔ پہلی سہ ماہی میں ہدف 10 ارب روپے رکھا گیا تھا اور دوسری سہ ماہی کی مدت کے لیے ٹی ڈی ایس کی وصولی 23.4 ارب روپے تک جانے کا ہدف تھا۔ ایف بی آر نے رواں مالی سال کے دوران ٹی ڈی ایس کے ذریعے 50 ارب روپے کی وصولی کے لیے آئی ایم ایف سے اتفاق کیا۔,business
133,ٹیکس آمدن نہ بڑھا سکے تو تنخواہ دار طبقے اور صنعتوں پر ٹیکس بڑھے گا، وزیر خزانہ,https://www.express.pk/story/2731775/maashi-shobon-se-nikal-jana-hi-hukomat-ke-haq-min-behtar-hay-wazir-e-khazana,وزیرخزانہ محمد اورنگزیب نے کہا ہے کہ معاشی شعبوں سے حکومت کا نکل جانا ہی بہتر ہے۔ محمد اورنگزیب نے کراچی میں فیوچر سمٹ سے خطاب کرتے ہوئے کہا کہ میکرو اکنامک اعشاریے بتدریج بہتر ہورہے ہیں، خسارے سرپلس میں تبدیل ہوچکے ہیں، ترسیلات زر میں مسلسل بہتری آرہی ہے، شرحِ سود میں کمی کے بعد Karachi inter-bank offered rate کائبور 13 فیصد تک نیچے آگیا ہے۔ انہوں نے کہا کہ نجی شعبے کو ملک کی قیادت اور اپنی کارکردگی بھی بہتر کرنا ہوگی، نجی شعبے کو کاروبار کو بڑھانے کے ساتھ اپنی پیداواری صلاحیت کو بڑھانا ہوگا، جہاں پر کوئی مسئلہ یا رکاوٹ ہو اس پر سخت فیصلہ کرتے ہیں، اقتصادی رابطہ کمیٹی میں چکن اور دالوں کی قیمت کا جائزہ لیا ہے۔ وزیر خزانہ نے کہا کہ پنشن میں اصلاحات کرنے کی ضرورت ہے، ہمیں پیغام مل رہا ہے کہ معیشت پر کام جاری رکھیں، ہمارے پاس تساہل کی گئی گنجائش نہیں ہے، ہمارے پاس کوئی چوائس نہیں ہے، معاشی اصلاحات کے بغیر ملک آگے نہیں بڑھ سکتا۔ انہوں نے کہا کہ معیشت کے جن شعبے سے حکومت نکل جائے تو وہ حکومت کے حق میں بہتر ہے، چاول کی فصل سے حکومت کی عدم موجودگی کے باعث نمو ہوئی، چاول کی برآمدات بڑھ کر 4 ارب ڈالر سے تجاوز کرگئی، جس چیز سے حکومت نکل جائے اس میں بہتری ہے، چاول اور مکئی سے حکومت نکل گئی ہے، پنجاب حکومت کا گندم کی سپورٹ پرائس مقرر نہ کرنے کا فیصلہ درست اقدام ہے۔ محمد اورنگزیب کا کہنا تھا کہ تحقیق میں حکومت کو بھول جائیں اس حوالے سے نجی شعبے کو کردار ادا کرنا ہوگا، حکومت کے کتنے تحقیقاتی ادارے ہیں، اگر وہ تحقیق کررہے ہوتے تو زراعت کہاں سے کہاں پہنچ جاتی ہے، نجی شعبے کو تحقیق کے لئے حکومت اپنی سپورٹ فراہم کرے گی۔ انہوں نے مزید کہا کہ ملک کا ٹیکس ریونیو 9.4 ٹریلین ہے۔ اور ملک کا 9 ٹریلین زیر گردش کرنسی ہے۔ جس اس کو تبدیل کرنے کی کوشش کریں گے تو مسائل ہونگے، اگر ٹیکس ریو نیو اس مرتبہ نہ بڑھا سکے تو تنخواہ دار طبقے اور صنعتوں پر ٹیکس بڑھے گا۔,business
134,10 ڈالر کا پاکستانی آم دبئی میں دوبارہ پیک ہوکر 120ڈالر کا ہوجاتا ہے، یو اے ای قونصلر,https://www.express.pk/story/2731773/10-alr-ka-pakstani-am-dbei-mi-dobar-pik-okr-120alr-ka-ojata-io-a-ai-konslr,کراچی: متحدہ عرب امارات کے قونصل جنرل بخیت عتیق الرومیتی نے کہا ہے کہ پاکستان کے پاس بہترین آم کی فصل ہوتی ہے، ویلیو ایڈیشن سے اس کی قیمت اور کاروبار میں وسعت پیدا کی جاسکتی ہے۔ بخیت عتیق الرومیتی کا کراچی میں فیوچر سمٹ سے خطاب کرتے ہوئے کہا کہ جب کوئی سرمایہ کار یو اے ای آتا ہے ہم اسے سہولت فراہم کرتے ہیں، پاکستان میں سرمایہ کاروں کو ویزہ جیسے مسائل اور اخراجات درپیش ہوتے ہیں، سرمایہ کاروں کو جہاں تک ممکن کو آسانی فراہم کرنی چاہیے۔ یو اے ای کے قونصل جنرل نے کہا کہ پاکستان کے پاس بہترین آم کی فصل ہوتی ہے، دبئی میں بھی اس کی کافی ڈیمانڈ ہے، ویلیو ایڈیشن سے اس کی قیمت اور کاروبار میں وسعت پیدا کی جاسکتی ہے۔ پاکستان کا آم 10ڈالر میں دبئی جاتا ہے اور وہاں دوبارہ پیک ہوکر 120ڈالر کا ہوجاتا ہے، پاکستان کے زرعی شعبے میں ویلیو ایڈیشن کی ضرورت ہے۔، یہ کام صرف حکومت نے نہیں بلکہ سب کو مل کر کرنا ہے، پاکستان سے جب دبئی جاتے ہیں، تو ہر پاکستانی آم مانگتا ہے، اپنی فیملی کو گفٹ دیتے ہیں، فوڈ سکیورٹی کا شعبہ اس ریجن میں نمبر ون ہے۔ متحدہ عرب امارات والے سیاست میں نہیں بلکہ معیشت میں چلے گئے ہیں، جس پاکستانی نے یو اے ای میں سرمایہ کاری کرنا ہے۔ متعلقہ وزارت کے پاس جائے گا۔ اور وہ لوگ خود رابطہ کر لیں گے۔,business
135,ایف بی آر میں  89 خالی آسامیاں ختم کردی گئیں,https://www.express.pk/story/2731767/fbr-min-89-khali-aasamiyan-khatam-kardi-gayin,اسلام آباد: وزارتوں و ڈویژنوں اور ان کے ماتحت اداروں سے کلاس فور کی خالی آسامیاں ختم کرنے سے متعلق وفاقی کابینہ کے فیصلے پر عمل درآمد شروع کردیا گیا ہے۔ فیڈرل بورڈ آف ریونیو (ایف بی آر) نے اسٹیبلشمنٹ ڈویژن کا مراسلہ و سرکلر موصول ہونے کے بعد ان لینڈ ریونیو کی 89 خالی پوسٹیں ختم کر دی ہیں۔ تفصیلات کے مطابق ایف بی آر نے خالی آسامیاں مستقل طور پر ختم کرنے کا نوٹیفکیشن جاری کر دیا ہے جس کے مطابق آسامیاں چیف ٹیکس آفیسرز، لارج ٹیکس پیئرز یونٹس اور ریجنل دفاتر میں ختم کی گئی ہیں۔ خالی آسامیوں کا تعلق کراچی، لاہور، راولپنڈی، پشاور سے ہے، ایف بی آر کے مطابق حیدر آباد، گوجرانوالہ اور ملتان میں بھی خالی آسامیاں ختم کردی گئی ہیں۔,business
136,بجلی کی خرید و فروخت میں 1075 ارب روپے کا شارٹ فال,https://www.express.pk/story/2731752/bijli-ki-khareed-o-farokht-mein-1075-arab-rupay-ka-short-faal,جلی کی خرید و فروخت میں 1075 ارب روپے سے زائد شارٹ فال کا انکشاف ہوا ہے۔ رپورٹ کے مطابق  رواں مالی سال صارفین سے ریبیسنگ سے 275 ارب روپے وصول کئے جائیں گے، گردشی قرض میں کمی کیلیے 228 ارب روپے کی اضافی سبسڈی فراہم کی جائے گی۔ بجلی کی تقسیم کار کمپنیوں کے نقصانات نیپرا ٹارگٹ 11.4فیصد کی نسبت 18.3 فیصد تک پہنچ گئے۔ آئی ایم ایف سے ریبیسنگ بروقت کرانے کی یقین دہانی اورگردشی قرضوں پرقابوپانے کے منصوبے پر بات کی جائے گی۔,business
137,زرمبادلہ کی مارکیٹوں میں اتارچڑھاؤ کے بعد ڈالر کی پیش قدمی برقرار,https://www.express.pk/story/2731683/zar-e-mubadla-ki-marketon-mein-atarchrhhao-ke-baad-dollar-ki-paish-qadmi-barqarar,نئی مانیٹری پالیسی میں توقع سے زائد شرح سود میں کمی سے معیشت باالخصوص درآمدی سرگرمیوں میں بڑھتی ہوئی طلب کے باعث زرمبادلہ کی دونوں مارکیٹوں میں منگل کو بھی اتارچڑھاؤ کے بعد ڈالر کی پیش قدمی برقرار رہی۔ سعودی عرب اور قطر کی پاکستان کے مختلف شعبوں میں سرمایہ کاری کرنے کے ساتھ ایشیائی ترقیاتی بینک کی جانب سے اگلے ہفتے 50کروڑ ڈالر ملنے کی توقعات پر انٹربینک مارکیٹ میں کاروباری دورانیے کے دوران ڈالر کی قدر ایک موقع پر 13پیسے کی کمی سے 277روپے 65پیسے کی سطح پر بھی آگئی تھی لیکن سپلائی میں بہتری آتے ہی مارکیٹ فورسز بشمول ریگولیٹر کی جانب سے ڈیمانڈ آنے سے اختتامی لمحات میں ڈالر کی پیشقدمی شروع ہوئی۔ اس کے نتیجے میں کاروبار کے اختتام پر ڈالر کے انٹربینک ریٹ 05پیسے کے اضافے سے 277روپے 83پیسے کی سطح پر بند ہوئے جبکہ اوپن کرنسی مارکیٹ میں بھی ڈالر کی قدر 03پیسے کے اضافے 278روپے 74پیسے کی سطح پر بند ہوئی۔ یہاں یہ امر قابل ذکر ہے کہ اکتوبر کے مہینے میں اوورسیز پاکستانیوں کی ترسیلات زر کی آمد کا حجم 3ارب ڈالر سے متجاوز ہونے کی اطلاعات سے زرمبادلہ کی مارکیٹوں میں سپلائی بہتر ہونے واضح کے اشارے مل رہے ہیں لیکن مانیٹری پالیسی بیان میں آنے والے مہینوں میں درآمدات بتدریج بڑھنے اور بڑے پیمانے کی صنعتوں کی نمو بہتر ہونے کی پیشگوئیوں سے ڈالر کی پیشگی ڈیمانڈ دیکھی گئی جس سے ڈالر کی قدر میں بھی بتدریج اضافے کا رحجان غالب ہے۔,business
138,سونے کی عالمی اور مقامی مارکیٹوں میں قیمت کم ہو گئی,https://www.express.pk/story/2731653/gold-prices-05-11-24,سونے کی عالمی  اور مقامی مارکیٹوں میں قیمت آج کم  ہو گئی۔,business
139,پاکستان اسٹاک ایکسچینج میں آج پھر تیزی، انڈیکس 92 ہزار پوائنٹس کی سطح عبور کرگیا,https://www.express.pk/story/2731606/pakistan-stock-exchange-me-aaj-phir-taizi-index-92-hazar-points-ki-satah-uboor-kar-gya,پاکستان اسٹاک ایکس چینج میں آج پھر تیزی کا رجحان ہے اور انڈیکس ایک بار پھر 92ہزار کی سطح عبور کرگیا۔,business
140,کراچی چیمبر نے شرح سود میں معمولی کمی مسترد کردی,https://www.express.pk/story/2731587/karachi-chamber-ne-sharah-sood-mein-mamooli-kami-mustard-kar-di,کراچی چیمبر آف کامرس اینڈ انڈسٹری کے صدر محمد جاوید بلوانی نے اسٹیٹ بینک کی جانب سے شرح سود میں 2.5 فیصد کمی کو مسترد کر دیا ہے۔ انہوں نے ردعمل دیتے ہوئے کہا کہ اگرچہ کے سی سی آئی کو شرح سود میں کم از کم 5 فیصد کمی کی توقع تھی لیکن اس میں صرف.5 2 فیصد کمی کی گئی ہے جو نہ تو کافی ہے اور نہ ہی مہنگائی کے گرتے ہوئے رجحان کے مطابق ہے جو سنگل ڈیجٹ پر آ گئی ہے۔ 250 بیسس پوائنٹس کی کمی کے ساتھ پالیسی ریٹ اب 15 فیصد ہے جو کہ اب بھی بہت زیادہ ہے، لہٰذا اسے زیادہ جارحانہ انداز میں کم کرنا چاہیے تاکہ اسے فوری طور پر سنگل ڈیجٹ پر لاتے ہوئے5 سے 7 فیصد کے درمیان کردیا جائے جو خطے اور دنیا کے دیگر ممالک کے برابر ہے۔ انھوں نے کہا کہ تاجر برادری سود کی شرح کو سنگل ڈیجیٹ پر دیکھنا چاہتی ہے، جس سے یقینی طور پر قرضے لینے کی حوصلہ افزائی ہو گی اور کاروباری لاگت میں کمی کی وجہ سے توسیع کو فروغ ملے گا جو یقیناً معیشت کے لیے سازگار ثابت ہوگا۔ یہ امر حوصلہ افزا ہے کہ اسٹیٹ بینک نے مانیٹری پالیسی کے مؤقف میں نرمی کا سلسلہ جاری رکھا ہوا ہے، کیونکہ یہ مسلسل چوتھی کمی ہے جس نے شرح سود کو 22 فیصد سے کم کر کے 15 فیصد کر دیا ہے ۔,business
141,2.8 کی شرح سے ترقی کریں گے تب بھی بجلی مہنگی ہوگی، اویس لغاری,https://www.express.pk/story/2731583/2-8-ki-sharah-se-taraqqi-karen-ge-tab-bhi-bijli-mehngi-hogi-owais-laghari,وزیرتوانائی اویس لغاری نے کہا ہے ڈیولپمنٹ پارٹنرکیساتھ وعدے پورے کرنے ہیں،2.8کی شرح سے ترقی کریں گے تب بھی بجلی مہنگی ہوگی۔ انھوں نے ایک تقریب میں کہا کیا ہمارے پاس مزید پاور پلانٹ لگانے کی جگہ ہے؟ کیا صنعتی صارف کیلیے بجلی کی قیمت تبدیل کرسکتے ہیں؟ فیصل آباداورلاہورکے گرڈ پر انفرااسٹرکچرموجود ہے۔ آپ لوگ پرانی آئی پی پیز کو رو رہے ہیں،2.8 کی شرح سے ترقی کریں گے، تب بھی بجلی مہنگی ہوگی،دعا کریں کاسا 1000 کا انفرااسٹرکچر افغانستان میں نہ لگے۔,business
142,ای سی سی نے رواں مالی سال کیلیے سرکلر ڈیبٹ مینجمنٹ پلان کی منظوری دیدی,https://www.express.pk/story/2731542/ecc-ne-rawan-maali-saal-keliye-circular-debt-managment-plan-ki-manzoori-day-di,کابینہ کی اقتصادی رابطہ کمیٹی(ای سی سی) نے روں مالی سال 2024-25 کیلیے سرکلر ڈیبٹ مینجمنٹ پلان کی منظوری دیدی،  پلان کا مقصد توانائی کے شعبے میں گردشی قرضے میں کمی لانا ہے،  ای سی سی نے شنگھائی تعاون تنظیم کے موقع پر اٹھنے والے انتظامی اخراجات کی تصدیق کی بھی ہدایت کر دی گئی ہے۔ تفصیلات کے مطابق کابینہ کی اقتصادی رابطہ کمیٹی کا اجلاس پیر کو یہاں وفاقی وزیر خزانہ و محصولات سینیٹر محمد اورنگزیب کی زیر صدارت منعقد ہوا۔ اجلاس میں وفاقی وزیر پٹرولیم مصدق مسعود ملک، وزیر توانائی سردار اویس احمد خان لغاری، وفاقی وزیراقتصادی امور احد خان چیمہ، گورنر سٹیٹ بینک، چیئرمین سکیورٹیز اینڈ ایکسچینج کمیشن آف پاکستان، چیئرمین سرمایہ کاری بورڈ، وفاقی سیکرٹریز اور متعلقہ وزارتوں اور محکموں کے سینئر افسران نے شرکت کی۔ اجلاس میں اہم ایجنڈا امور کا جائزہ لیا گیا۔اجلاس میں وزارت اطلاعات و نشریات کی جانب سے شنگھائی تعاون تنظیم کے 23 ویں حکومتی سربراہان کے اجلاس کے ضمن میں واجبات کی ادائیگی کے لیے 95.822 ملین روپے کی تکنیکی اضافی گرانٹ کی درخواست کی گئی۔ ای سی سی نے غور و خوض کے بعد ہدایت کی کہ وزارت مذکورہ رقم مالی سال 2024-25 کے اپنے مختص بجٹ سے دوبارہ ترتیب دے، مالی سال کے اختتام پرشارٹ فال کی صورت میں وزارت خزانہ مطلوبہ اضافی گرانٹ فراہم کرے گی۔ اجلاس میں وفاقی وزارت اطلاعات و نشریات کی جانب سے اہمیت کے حامل ڈیجیٹل اقدامات کے منصوبوں کیلیے مزید 536.1 ملین روپے کی تکنیکی اضافی گرانٹ کی فراہمی سے متعلق سمری پیش کی گئی۔ ای سی سی نے وزارت کو مالی سال 2024-25 کیلیے اپنے مختص کردہ بجٹ سے فنڈز کی دوبارہ تخصیص کی ہدایت کی، ضرورت پڑنے پروزارت کو اضافی گرانٹ دی جائے گی۔ اجلاس میں وزارت صنعت و پیداوار کی جانب سے پشاور ہائی کورٹ کے فیصلے کے تناظر میں خیبرپختونخوا سے چینی کی برآمدات سے متعلق رپورٹ پیش کی گئی۔ وزارت کی جانب سے کمیٹی کوبتایاگیا کہ قومی اعداد و شمار کے مطابق خیبر پختونخوا میں چینی کی پیداوار صوبے کی سالانہ طلب (0.979 ملین میٹرک ٹن) سے کم ہے اور یہ کمی زیادہ تر پنجاب اور سندھ میں زائد پیداوار سے پوری کی جاتی ہے اس لیے ای سی سی کے فیصلہ کے مطابق موجودہ وقت میں اورمستقبل میں برآمدات کے باوجود صوبہ میں چینی کی قلت کاکوئی امکان نہیں۔ ای سی سی نے فراہم کردہ قومی اعداد و شمار کی بنیاد پر اپنا فیصلہ برقرار رکھا تاہم خیبرپختونخوا کی جانب سے پیش کردہ درخواست اور تجاویز کو نوٹ کیا گیا۔ اجلاس میں وزارت قانون و انصاف کی جانب سے سپریم کورٹ آف پاکستان کی عمارتوں کی مرمت اور دیکھ بھال کے لیے وزارت ہاؤسنگ اینڈ ورکس سے 151.787 ملین روپے کی منتقلی سے متعلق سمری پیش کی گئی۔ ای سی سی نے تکنیکی اضافی گرانٹ کے ذریعے فنڈز کی منتقلی کی منظوری دی۔ اجلاس میں وزارت توانائی (پٹرولیم ڈویژن)کی جانب سے پاکستان اسٹیٹ آئل (پی ایس او) اور سوکار آذربائیجان کے مابین پٹرولیم مصنوعات کی فراہمی سے متعلق سیل پرچیز ایگریمنٹ کی منظوری دی گئی۔ اجلاس میں وزارت توانائی (پاور ڈویڑن) کی سمری پر مالی سال 2024-25 کیلیے گردشی قرضہ کے انتظام وانصرام سے متعلق منصوبہ کی منظوری بھی دی گئی، اس منصوبہ کا مقصد بجلی کے شعبہ میں واجبات کو کم کرنا اور مالیاتی پائیداریت کو بڑھانا ہے۔ اجلاس میں وزارت داخلہ کی جانب سے ایس سی اوسربراہان حکومت کے اجلاس کے موقع پرسیف سٹی کیمروں کی مرمت اور اسلام آباد میں امن و امان برقرار رکھنے سے متعلق اخراجات کے حوالہ سے اضافہ 650.35 ملین روپے کی تکنیکی ضمنی گرانٹ کی فراہمی سے متعلق سمری پیش کی گئی۔  ای سی سی نے رواں مالی سال کے وزارت کے اپنے مختص کردہ بجٹ سے رقم کی دوبارہ تخصیص کی ہدایت کی۔ اجلاس میں وزارت داخلہ کی جانب سے ایس سی اوسربراہان حکومت کے اجلاس کے حوالہ سے اسلام آباد کی خوبصورتی کے حوالہ سے اخراجات کی ادائیگی کیلیے 2.70 ارب روپے کی لاگت سے متعلق سمری پیش کی گئی۔ ای سی سی نے فیصلہ کیا کہ کیپیٹل ڈیولپمنٹ اتھارٹی اور وزارت داخلہ تیسرے فریق سے مصارف کی تصدیق کروا کر دوبارہ سمری کو پیش کریں۔  اجلاس دال چنا،دال ماش اور مرغی کی قیمتوں میں اضافے کی صورتحال کا جائزہ لیا گیا۔ ای سی سی نے معاملے پر تشویش کا اظہار کرتے ہوئے نیشنل پرائس منیجمنٹ کمیٹی(این پی ایم سی) کو وزارت قومی غذائی تحفظ وتحقیق اور صوبائی انتظامیہ کے ساتھ مل کر صورتحال پر نظر رکھنے اور عوام کو جلد از جلد ریلیف فراہم کرنے کی ہدایت کی۔ ای سی سی نے فیصلہ کیا کہ مہنگائی میں کمی کے ثمرات عوام تک پہنچانے کے لیے ضروری اشیاء کی قیمتوں کا مسلسل جائزہ لیا جائے گا۔,business
143,عالمی بینک کی توانائی اور زرعی و غذائی اشیا کی قیمتوں میں کمی کی پیش گوئی,https://www.express.pk/story/2731538/almi-bank-ki-tawanai-or-zarai-o-ghizai-ashiya-ki-qeemton-main-kami-ki-pesh-goi,عالمی بینک نے توانائی، زرعی اور غذائی اشیا کی قیمتوں میں جاری اور آئندہ سالوں کے دوران کمی کی پیش گوئی کی ہے ان خیالات کا اظہار عالمی بینک کی جانب سے ”کموڈٹی مارکیٹس آوٴٹ لک” کے نام سے جاری کردہ حالیہ رپورٹ میں کیا گیا ہے۔ رپورٹ کے مطابق جاری سال کے دوران برینٹ تیل کی اوسط قیمت 80 ڈالر فی بیرل، 2025 میں 73 ڈالر اور 2026 میں 72 ڈالر فی بیرل رہنے کی توقع ہے۔ جیوپولیٹکل تناؤ بالخصوص مشرق وسطیٰ کی صورت حال کی وجہ سے تیل کی قیمتوں میں اضافے کے خدشات ہیں تاہم رسد میں اضافے اور اقتصادی استحکام کے پیش نظر تیل کی قیمتوں میں طویل مدتی کمی کا امکان بھی ہے۔ رپورٹ میں کہا گیا ہے کہ 2025میں خام تیل کی یومیہ رسد105ملین بیرل یومیہ تک رہنے کا امکان ہے جوجاری سال کے مقابلے میں دوملین بیرل یومیہ زیادہ ہے۔ رپورٹ میں بتایا گیا ہے کہ زرعی اجناس کی قیمتوں میں استحکام کی توقع ہے، 2024 کے بعد آئندہ دو سالوں میں زرعی اجناس کی قیمتوں میں 4 فیصدتک کمی متوقع ہے۔سازگار موسمی حالات اور پیداور میں اضافے کی وجہ سے خوردنی تیل کی قیمتوں میں کمی کی توقع  ہے اس کے برعکس چاکلیٹ اور کافی جیسی مصنوعات کی قیمتیں بلند رہنے کا امکان ہے۔ عالمی بینک کی پیش گوئی کے مطابق دھاتوں کی قیمتیں آئندہ دو سالوں میں مجموعی طور پر مستحکم رہیں گی جبکہ لوہے کی قیمتوں میں کمی کا امکان ہے۔,business
144,چینی الیکٹرک گاڑیوں پر 100 فیصد اینٹی ڈمپنگ ڈیوٹی سے پاکستان کیلیے امکانات روشن,https://www.express.pk/story/2731520/chini-electric-gadiyon-par-100-fisad-anti-dumping-duty-se-pakistan-k-liye-amkanat-roshan,امریکا اور کینیڈا کی جانب سے چینی الیکٹرک گاڑیوں پر 100فیصد اینٹی ڈمپنگ ڈیوٹی کے نفاذ نے پاکستان کے لیے امکانات روشن کردیے ہیں۔پاکستان کی سب سے تیز رفتار الیکٹرک بائیکس متعارف کرنے والے ای ٹربو کے سی ای او شیخ اسامہ نے ای ٹربو کے پلانٹ کا دورہ کرنے والے صحافیوں سے بات کرتے ہوئے کہا کہ امریکا اور کینیڈا کی اینٹی ڈمپنگ ڈیوٹی کے بعد چینی کمپنیاں اپنی مینوفیکچرنگ اور اسمبلنگ کے لیے دیگر ملکوں کا رخ کررہی ہیں اور سی پیک کے تحت صنعتی معاونت کے منصوبوں میں چینی کمپنیوں کی پاکستان میں ری لوکیشن کے امکانات روشن ہیں۔ انہوں نے کہا کہ حکومتی سطح پر ایکسپورٹ پراسسینگ زون کے بجائے ٹیکنالوجی زون قائم کیے جائیں اور چینی کمپنیوں کو مدعو کیا جائے تو پاکستان امریکا اور کینیڈا کو بجلی سے چلنے والی گاڑیوں کی ایکسپورٹ کا مرکز بن سکتا ہے۔ انہوں نے کہا کہ طویل مدتی اور معاون پالیسی کے ذریعے پاکستان بجلی سے چلنے والی موٹرسائیکلیں اور کاریں ایکسپورٹ کرنے کا مرکز بن سکتا ہے، بجلی سے چلنے والی بائیکس اور کاروں کی قیمت میں کمی لانے کے لیے پالیسی مراعات کا دائرہ مزید ان پٹ پارٹس تک وسیع کرنا ہوگا۔ پاکستان کی سب سے تیز رفتار الیکٹرک بائیکس متعارف کرنے والے ای ٹربو کے سی ای او شیخ اسامہ نے ای ٹربو کے پلانٹ کا دورہ کرنے والے صحافیوں سے کو بتایا کہ پاکستان میں بجلی سے چلنے والی موٹرسائیکلیں تیزی سے مقبول ہورہی ہیں جو ماحول دوست ہونے کے ساتھ ایندھن کی بچت کا بھی موثر ذریعہ ہیں۔ انہوں نے کہا کہ ان کی کمپنی نے جدید اور تیز رفتار موٹرسائیکلوں کی پیداوار کے لیے پچاس کروڑ روپے کی سرمایہ کاری کی ہے، معاون اور طویل مدتی پالیسی کے ذریعے پاکستان میں بجلی سے چلنے والی بائیکس کے حجم میں نمایاں اضافہ کیا جاسکتا ہے جس سے ایکسپورٹ کی راہ ہموار ہوگی۔ شیخ اسامہ نے کہا کہ اس وقت بجلی سے چلنے والی بائیکس اور گاڑیوں کے لیے چار بنیادی کمپونینٹس پر ٹیکس اور ڈیوٹی کی چھوٹ ہے لیکن یہ نئی ٹیکنالوجی ہے اور اس کے چالیس سے زائد تمام پرزہ جات درآمد کیے جارہے ہیں پاکستان میں بجلی سے چلنے والی گاڑیوں کو عام طبقے کی رسائی میں لانے کے لیے ضروری ہے کہ ڈیوٹی اور ٹیکسز کی چھوٹ کا دائرہ مزید پرزہ جات تک وسیع کیا جائے تاکہ قیمت میں کمی لائی جاسکے۔ شیخ اسامہ نے کہا کہ پاکستان میں بجلی سے چلنے والی بائیکس اور گاڑیوں کے لیے روڈ انفرا اسٹرکچر کو بہتر بنانے کی ضرورت ہے بالخصوص کراچی میں اس جدید ماحول دوست ٹیکنالوجی کو فروغ دینے کے لیے سڑکوں کی صورتحال کو بہتر بنانا ہوگا۔,business
145,اکتوبرمیں سیمنٹ کی فروخت میں  8.74 فیصد اضافہ ریکارڈ,https://www.express.pk/story/2731512/aktobrmin-cement-ki-farokht-mein-8-74-feesad-izafah-record,اکتوبر 2024میں سیمنٹ کی مجموعی فروخت 8.74فیصد اضافے سے 4.357ملین ٹن رہی جو گزشتہ سال اکتوبر میں 4.006ملین ٹن رہی تھی۔ اس دوران سیمنٹ کی ایکسپورٹ میں نمایاں اضافہ جبکہ مقامی کھپت میں معمولی کمی ریکارڈ کی گئی۔ آل پاکستان سیمنٹ مینوفیکچررز ایسوسی ایشن کے اعدادوشمار کے مطابق سیمنٹ کی مقامی فروخت اکتوبر 2024میں 3.276ملین ٹن رہی جو اکتوبر 2023میں 3.292ملین ٹن رہی تھی۔  یہ اعدادوشمار 0.49فیصد کمی کو ظاہر کرتے ہیں۔ اکتوبر 2024کے دوران سیمنٹ کی ایکسپورٹ 51.29 فیصد اضافہ سے 10لاکھ 80ہزار 691 ٹن رہی جو اکتوبر 2023میں 7لاکھ 14ہزار 325ٹن رہی تھی۔ اکتوبر 2024میں شمالی علاقے کی سیمنٹ فیکٹریوں کی فروخت 2.982مین ٹن رہی جو اکتوبر کی فروخت 2.902ملین ٹن سے 2.76فیصد زائد رہی۔ جنوبی علاقوں کی سیمنٹ فیکٹریوں کی اکتوبر میں فروخت 1.374ملین ٹن رہی جو اکتوبر 2023کی 1.104ملین ٹن کی فروخت سے 24.46فیصد زائد رہی۔ شمالی علاقوں کی سیمنٹ فیکٹریوں کی اکتوبر 2024کے دوران سیمنٹ کی مقامی فروخت 2.779ملین ٹن رہی جو اکتوبر 2023کی فروخت 2.780ملین ٹن کے مساوی رہی۔ جنوبی علاقوں کی سیمنٹ فیکٹریوں کی مقامی فروخت اکتوبر 2024میں 3.06 فیصد کمی سے 4لاکھ 96 ہزار 626 ٹن رہی جو اکتوبر 2023 میں 5لاکھ 12ہزار 320 ٹن رہی تھی۔ شمالی علاقوں کی سیمنٹ فیکٹریوں اکتوبر 2024کے دوران سیمنٹ کی ایکسپورٹ 65.83 فیصد اضافے سے 2 لاکھ 2ہزار 858 ٹن رہی جو گزشتہ سال اکتوبر میں ایک لاکھ 22 ہزار 326 ٹن رہی تھی۔ اکتوبر 2024میں جنوبی علاقوں کی سیمنٹ فیکٹریوں کی ایکسپورٹ 48.28 فیصد اضافے سے 8 لاکھ 77ہزار 833ٹن رہی جو اکتوبر 2023میں 5لاکھ91ہزار 999ٹن رہی تھی۔ رواں مالی سال کے پہلے چار ماہ کے دوران سیمنٹ کی مجموعی فروخت بشمول مقامی اور ایکسپورٹ 7.92فیصد کمی سے 14.633ملین ٹن رہی جو گزشتہ مالی سال کے پہلے چار ماہ میں 15.891ملین ٹن رہی تھی۔ چار ماہ کے دوران مقامی فروخت 15.02فیصد کمی سے 11.410 ملین ٹن رہی جو گزشتہ مالی سال کے پہلے چار ماہ میں 13.426ملین ٹن رہی تھی۔ رواں مالی سال کے پہلے چار ماہ میں سیمنٹ کی ایکسپورٹ 30.74فیصد اضافہ سے 3.223ملین ٹن رہی جو گزشتہ مالی سال کے اسی عرصے میں 2.466ملین ٹن رہی تھی۔ شمالی علاقوں کی سیمنٹ فیکٹریوں نے رواں مالی سال کے پہلے چار ماہ میں مقامی مارکیٹ میں 9.643ملین ٹن سیمنٹ فروخت کی جو گزشتہ مالی سال کے اسی عرصے کی فروخت 11.113ملین ٹن کے مقابلے میں 13.23فیصد کم رہی۔ شمالی علاقوں کی سیمنٹ فیکٹریوں سے جولائی تا اکتوبر 2024کے دوران سیمنٹ کی ایکسپورٹ  28.95فیصد اضافے سے 7لاکھ 9ہزار 959ٹن رہی جو گزشتہ مالی سال کے اسی عرصے میں 5لاکھ50ہزار 561ٹن رہی تھی۔ شمالی علاقوں سے سیمنٹ کی مجموعی فروخت چار ماہ کے دوران 11.24فیصد کمی سے 10.353ملین ٹن رہی جو گزشتہ مالی سال کے اسی عرصے کے دوران 11.664ملین ٹن رہی تھی۔ جنوبی علاقوں کی سیمنٹ فیکٹریوں سے جولائی تا اکتوبر 2024کے دوران سیمنٹ کی مقامی فروخت 1.767ملین ٹن رہی جو گزشتہ مالی سال کے اسی عرصے کی مقامی فروخت 2.312ملین ٹن سے 23.59فیصد کم رہی۔ جنوبی علاقوں سے جولائی تا اکتوبر 2024کے دوران سیمنٹ کی ایکسپورٹ 31.25فیصد اضافے سے 2.513ملین ٹن رہی جو گزشتہ مالی سال کے اسی عرصے میں 1.915ملین ٹن رہی تھی۔ جنوبی علاقوں کی سیمنٹ فیکٹریوں سے سیمنٹ کی مجموعی فروخت 1.25فیصد اضافے سے 4.280ملین ٹن رہی جو گزشتہ مالی سال کے اسی عرصے میں 4.227 ملین ٹن رہی تھی۔,business
146,انٹربینک اور اوپن مارکیٹ میں ڈالر کی پیش قدمی جاری,https://www.express.pk/story/2731500/interbank-and-open-market-dollar-rate-increase,شرح سود میں نمایاں کمی یقینی ہونے سے معیشت باالخصوص درآمدی سرگرمیوں میں بڑھتی ہوئی طلب کے باعث ذرمبادلہ کی دونوں مارکیٹوں میں ڈالر کی پیش قدمی جاری رہی۔ ایکسپریس نیوز کے مطابق سعودی عرب کی جانب سے 2 ارب 80 کروڑ ڈالر کی سرمایہ کاری معاہدوں کے بعد قطر کی پاکستان کے مختلف شعبوں میں 3ارب ڈالر کی سرمایہ کاری کرنے کی اطلاعات اور ایشیائی ترقیاتی بینک کی پاکستان کے لیے 50کروڑ ڈالر کی فنانسنگ جیسے عوامل کے باعث انٹربینک مارکیٹ میں کاروباری دورانیے کے دوران ڈالر کی قدر ایک موقع پر 03پیسے کی کمی سے 277روپے 67پیسے کی سطح پر بھی آگئی تھی۔ تاہم رسد بہتر ہوتے ہی درآمدی نوعیت کی ڈیمانڈ آنے سے کاروبار کے اختتام پر ڈالر کے انٹربینک ریٹ 08پیسے کے اضافے سے 277روپے 78پیسے کی سطح پر بند ہوئے۔ اسی طرح اوپن کرنسی مارکیٹ میں بھی ڈالر کی قدر 09 پیسے کے اضافے سے 278روپے 71پیسے کی سطح پر بند ہوئی۔ واضح رہے کہ یہاں یہ امر قابل ذکر ہے کہ مسلسل چودھویں ہفتے بھی ذرمبادلہ کے سرکاری ذخائر بڑھ کر 31ماہ کی بلند ترین سطح پر آچکے ہیں اور نومبر کے ابتدائی ایام میں اوورسیز پاکستانیوں کی ترسیلات زر کی آمد بھی بڑھ گئی ہے جس کے باعث روپے کی قدر میں ڈالر کے مقابلے میں استحکام آیا ہے۔,business
147,اسٹیٹ بینک کا شرح سود میں ڈھائی فیصد کمی کا اعلان,https://www.express.pk/story/2731487/state-bank-ne-monitory-policy-ka-elan-kerdia-sharah-sood-men-dhai-fesad-kami,اسٹیٹ بینک نے شرح سود میں ڈھائی فیصد کمی کردی جس کے بعد شرح سود 15 فیصد کی سطح پر آگئی۔ ایکسپریس نیوز کے مطابق اسٹیٹ بینک نے مانیٹری پالیسی کا اعلان کردیا جس کے مطابق شرح سود میں مزید ڈھائی فیصد کمی کردی گئی جس کے بعد شرح سود 15 فیصد کی سطح پر آگئی۔ مانیٹری پالیسی کے اعلامیے کے مطابق اسٹیٹ بینک کی زری پالیسی کمیٹی نے پالیسی ریٹ کو250 بی پی ایس کم کرکے 15 فیصد کردیا، پچھلے ایم پی ایس اجلاس کے بعد مہنگائی توقع سے زیادہ تیزی سے کم ہوئی ہے اور اکتوبر میں اپنے وسط مدتی ہدف کے قریب پہنچ گئی۔ زری پالیسی کمیٹی نے کہا ہے کہ سخت زری پالیسی موقف مہنگائی میں کمی کے رجحان کو برقرار رکھنے میں بدستور کردار ادا کررہا ہے، غذائی مہنگائی میں تیزی سے کمی، تیل کی سازگار عالمی قیمتوں اور گیس ٹیرف اور پی ڈی ایل ریٹس میں متوقع ردّوبدل کی عدم موجودگی نے ارزانی کی رفتار بڑھا دی۔ کمیٹی نے اعلامیے میں کہا ہے کہ زری پالیسی موقف مہنگائی کو 5-7 فیصد ہدف کی حدود میں رکھتے ہوئے پائیدار بنیادوں پرقیمتوں کے استحکام کا مقصد حاصل کرنے کے لیے مناسب ہے، زری پالیسی موقف سے معاشی استحکام کو تقویت ملے گی اور پائیدار بنیاد پر معاشی نمو حاصل کرنے میں مدد ملے گی۔,business
148,سونے کی عالمی اور مقامی مارکیٹوں میں قیمت میں اضافہ ہوگیا,https://www.express.pk/story/2731485/son-ki-aaalmi-aor-mkami-markio-mi-kimt-mi-adaf-ogia,سونے کی عالمی اور مقامی مارکیٹوں  میں قیمت میں ایک بار پھر اضافہ ہوگیا۔ بین الاقوامی بلین مارکیٹ میں فی اونس سونے کی قیمت میں 7 ڈالر کا اضافہ ہونے سے  نئی عالمی قیمت 2742 ڈالر فی اونس کی سطح پر آ گئی۔ دوسری جانب مقامی صرافہ بازاروں میں پیر کے روز 24 قیراط کے حامل فی تولہ سونے کی قیمت میں 700 روپے کا اضافہ ہوا، جس سے نئی قیمت 2 لاکھ 83 ہزار 700 روپے فی تولہ ہو گئی۔ اسی طرح فی 10 گرام سونے کی قیمت میں 600 روپے  اضافہ ہونے سے نئی قیمت 2 لاکھ 43 ہزار 227 روپے کی سطح پر آ گئی۔,business
149,متروکہ وقف ایکشن کمیٹی کا جائیدادوں کے کرایوں میں اضافے کیخلاف احتجاجی تحریک کا اعلان,https://www.express.pk/story/2731465/matrooka-waqf-action-committee-ka-jaidad-ke-rent-m-izafae-ke-khilaf-ehtijaj-ka-elaan,متروکہ وقف ایکشن کمیٹی نے محکمہ وقف املاک کی جانب سے جائیدادوں کے کرایوں میں دوہرے اضافے کے قانون کو مسترد کرتے ہوئے ملک گیر احتجاجی تحریک کا اعلان کر دیا، یہ فیصلہ مختلف شہروں کے کرائے داران متروکہ وقف املاک کے مرکزی نمائندوں کی مشاورت سے کیا گیا ہے۔ سال 2006 کے ترمیمی آرڈیننس کے تحت محکمہ جائیدادوں کے کرایوں میں 8فیصد سالانہ اضافے کے علاوہ ہر 6سال بعد افسران کی صوابدید اور مارکیٹ ویلیو کے حساب سے مزید اضافہ کرنے کا مجاز ہوگا۔ آل کراچی تاجر اتحاد کے چیئرمین عتیق میر کی صدارت میں پیر کو منعقدہ اجلاس میں کہا گیا ہے کہ یہ آرڈیننس ظلم کا خنجر ہے جو کہ کرائے داران کے خلاف سراسر ظلم اور ناانصافی ہے۔ انہوں نے چیف جسٹس آف پاکستان کی توجہ اس زیادتی اور ناانصافی کی جانب مبذول کرواتے ہوئے کہا ہے کہ محکمے کے ذمے داران سپریم کورٹ کے ایک نامکمل فیصلے کو بنیاد بناکر کرائے داران پر دباؤ ڈال رہے ہیں کہ وہ اپنی صوابدید اور اختیارات کے تحت ہر علاقے کے کرایوں کی مختلف شرحیں مقرر کرنے کے مجاز ہیں۔ عتیق میر نے کہا کہ متروکہ وقف املاک قانونِ تبدیلی کرائے داری کے مطابق کرائے داران سے کرایہ 30فیصد بڑھا کر 60 ماہ کے کرائے کے مساوی فیس وصول کرتا ہے جس سے جائیدادوں کے کرائے پہلے ہی تشویشناک طور پر بڑھ چکے ہیں جبکہ موجودہ قانون کے نتیجے میں جائیدادوں کے کرایوں کی ادائیگی ممکن نہیں رہے گی اور محکمے میں رشوت ستانی کا بازار گرم ہوجائے گا۔ انہوں نے کہا کہ کسی بھی مارکیٹ میں مختلف درجے اور حیثیت کے کاروبار کی موجودگی میں کس طرح ممکن ہے کہ تمام کرائے داران پر یکساں شرحیں لاگو کی جائیں۔ عتیق میر نے واضح کیا کہ من مانے کرائے مقرر کرنے کی جبری کوشش کی گئی تو جائیدادوں کے کرایوں اور واجبات کی ادائیگی بند، انسپکٹرز کو مارکیٹوں میں داخل نہیں ہونے دیں گے، احتجاج ملک گیر سطح پر ہوگا، آئندہ چند دنوں میں کراچی بھر کے کرائے داران متروکہ وقف املاک متروکہ وقف املاک کے دفتر واقع پرانی نمائش پر دھرنا دیں گے۔ اجلاس میں شریک تاجر نمائندوں و کرائے داران متروکہ وقف املاک خواجہ خاور امین، حنیف گھانچی، شریف میمن، انجم موسانی، فرحان سعید، سید شرافت علی، سعید آگریا، ریاست لودھی، محمد علی، سید غالب حسن، طیب علی، امین ٹی، سلمان عبدالخالق، ندیم احمد،افضل ملک، زید عیسیٰ اور دیگر نے سیاسی جماعتوں سے بھی اپیل کی کہ وہ کرائے داران کے حق میں آواز اٹھائیں اور احتجاج میں شریک ہوں۔ عتیق میر نے کہا کہ محکمہ گزشتہ 17سال سے جائیدادوں کے کرایوں میں 8 فیصد سالانہ کے حساب سے اضافہ کر رہا ہے، چند سال قبل بھی زیادتی اور ناانصافی پر مبنی اس ترمیمی آرڈیننس کے خلاف ملک بھر کے کرائے داران متروکہ وقف املاک کے شدید احتجاج کے بعد اس پر عمل درآمد کی کوشش ناکام بنا دی گئی تھی۔ انہوں نے کہا کہ ظلم کی انتہا یہ ہے کہ افسران جن جائیدادوں کے کرایوں میں اضافہ کریں گے ان کی وصولی 2006 سے کی جائے گی جس کے نتیجے میں ہر کرائے دار لاکھوں روپے بقایاجات کے بوجھ تلے دب جائے گا، موجودہ بدترین مہنگائی اور مخدوش کاروباری حالات میں ظلم اور ناانصافی پر مبنی یہ غیر منصفانہ آرڈیننس ناقابلِ قبول اور ناقابلِ برداشت ہے، اسے کسی صورت قبول نہیں کیا جا سکتا، محکمے کی نئی کرایہ داری پالیسی کی اس شق کی قبولیت خود اپنی موت کے پروانے پر دستخط کرنے کے مترادف ہے۔ عتیق میر نے چیف جسٹس آف پاکستان اور وزیرِ اعظم پاکستان کی توجہ متروکہ وقف املاک کے زیرِانتظام ملک بھر میں 50ہزار سے زائد جائیدادوں کی حالتِ زار اور کرائے داران کی مشکلات کی جانب مبذول کرواتے ہوئے اپیل کی ہے کہ کرائے داران کو وقف کے من مانے اور ظالمانہ قوانین اور رشوت ستانی سے نجات دلائی جائے۔,business
150,اسٹاک ایکسچینج میں ریکارڈ ساز تیزی، انڈیکس 92 ہزار کی سطح عبور کرگیا,https://www.express.pk/story/2731435/pakistan-stock-exchange-me-record-saaz-taizi-index-nai-buland-tareen-satah-par-pohnch-gya,پاکستان اسٹاک ایکسچینج میں زبردست تیزی کا رجحان ہے، جس کے نتیجے میں انڈیکس نئی بلند ترین سطح پر پہنچ گیا۔ کاروباری ہفتے کے پہلے ہی دن بازارِ حصص میں مارکیٹ کا آغاز 854 پوائنٹس کی بڑی تیزی کے ساتھ ہوا جب کے ایس ای 100 انڈیکس 91 ہزار پوائنٹس کی نفسیاتی سطح عبور کرکے 91814 پوائنٹس کی سطح پر پہنچ گیا۔ بعد ازاں پی ایس ایکس میں تیزی کا سلسلہ جاری رہا اور مجموعی طور پر 1202 پوائنٹس کی ریکارڈ ساز تیزی کے ساتھ کے ایس ای 100 انڈیکس بڑھ کر 91000 اور 92000 پوائنٹس کی 2 نفسیاتی سطحیں عبور کرکے 92062 پوائنٹس کی نئی بلند ترین سطح پر پہنچ گیا۔,business
151,2050 تک پاکستان میں توانائی کی طلب میں غیر معمولی اضافہ متوقع,https://www.express.pk/story/2731417/2050-tak-pakistan-mein-tawanai-ki-talabb-mein-ghair-mamooli-izafah-mutawaqqa,ایشیائی ترقیاتی بینک نے ایک رپورٹ میں کہا ہے کہ موسمیاتی تبدیلی کے پیش نظر موسموں کی شدت کا مقابلہ کرنے کیلیے پاکستان میں بجلی سمیت توانائی کی طلب میں غیرمعمولی اضافے کا امکان ہے۔ آئندہ 10سال میں بجلی کی طلب دس فیصد، 2050 میں 20 فیصد سے زائد تک بڑھ سکتی ہے۔ رپورٹ کے مطابق 2050 تک پاکستان میں گیس کی طلب میں بھی قابل ذکر اضافہ جبکہ پٹرولیم مصنوعات کی طلب میں5 فیصد سالانہ بڑھ سکتی ہے۔,business
152,مانیٹری پالیسی کمیٹی کا آج اجلاس، شرح سود میں 2 فیصد تک کمی متوقع,https://www.express.pk/story/2731416/monitory-policy-committee-ka-aaj-ijlaas-sharah-sood-mein-2-feesad-tak-kami-mutawaqqa,گورنر اسٹیٹ بینک جمیل احمد کی زیر صدارت مرکزی بینک کے مانیٹری پالیسی کمیٹی کا اجلاس آج ہو گا۔ ذرائع کے مطابق اجلاس میں ملک کی مائیکرو اور میکرو اکنامک صورتحال کے علاوہ بین الاقوامی حالات کا جائزہ لیا جائے گا، بعد ازاں پالیسی ریٹ کا اعلان کیا جائے گا۔ معاشی تجزیہ کاروں کے مطابق افراط زر کی شرح سنگل ڈیجٹ پر آنے کے بعد شرح سود میں 2 فیصد تک کمی کا امکان ہے، اس وقت بنیادی شرح سود 17.5 فیصد ہے۔,business
153,زرمبادلہ کے سرکاری ذخائر 11.16 ارب مجموعی 16.05 ارب ڈالر ریکارڈ,https://www.express.pk/story/2731412/zar-e-mubadla-ke-sarkari-zakhair-11-16-arab-majmoi-16-05-arab-dollar-record,اسٹیٹ بینک کے ذخائر زرمبادلہ گزشتہ 31 ماہ میں نمایاں اضافے کیساتھ  11.16 ارب ڈالر تک پہنچ گئے۔ اسٹیٹ بینک کے جاری اعدادوشمارکے مطابق 25 اکتوبر کو ختم ہونیوالے ہفتہ کو زرمبادلہ کے سرکاری ذخائر 116 ملین اضافہ سے 11.16 ارب ڈالر تک بڑھ گئے جو گزشتہ 31 ماہ کی بلند ترین سطح ہے۔ گورنر سٹیٹ بینک جمیل احمد نے اس توقع کا اظہار کیا کہ رواں مالی سال کے اختتام تک اسٹیٹ بینک کے ذخائر 13 ارب ڈالر سے بڑھ جائیں گے۔,business
154,زمین کی تقسیم در تقسیم زرعی پیداوار کو متاثر کرنے کا سبب,https://www.express.pk/story/2731411/zameen-ki-taqseem-dar-taqseem-zarayi-pedawar-ko-mutasir-karne-ka-sabab,زمین کی تقسیم ذرعی زمینوں کی پائیداری کو متاثر کرتی ہے، جس سے زرعی پیداوار متاثر ہوتی ہے، رپورٹ کے مطابق پاکستان میں وراثت در وراثت منتقلی کی وجہ سے زمینوں کی تقسیم کا رجحان گہرا ہے۔ ایک اسٹڈی کے مطابق زرعی اراضی کے چھوٹے رقبے ٹوٹل رقبے کا 68 فیصد ہے، جس کی وجہ سے جدید ٹیکنالوجی کا موثر استعمال ممکن نہیں ہوپاتا ہے، سندھ میں چھوٹے رقبوں کی وجہ سے پانی کے مسائل بھی پیدا ہورہے ہیں، کے پی کے میں زمین کی تقسیم کے نتیجے میں غربت اور نقل مکانی بڑھ رہی ہے۔ بلوچستان کو بھی زمین کی تقسیم کے نتیجے میں اپنی ڈیمو گرافی کی وجہ سے منفرد مسائل کا سامنا ہے، اس رجحان کے زرعی پیداوار، معاشی استحکام اور فوڈ سیکیورٹی پر گہرے اثرات مرتب ہورہے ہیں، زرعی پیداوار میں اضافے کے لیے زمین کی تقسیم کے عوامل کو سمجھنا اور زمین کی تقسیم کے عمل کو موثر طریقے سے روکنا ضروری ہے۔ زمین کی تقسیم کے بنیادی عوامل قانون وراثت، بڑھتی ہوئی آبادی، شہری آبادی اور صنعتی منصوبوں میں اضافہ ہیں، اس سے نہ صرف کابل کاشت رقبے میں کمی واقع ہورہی ہے، بلکہ روایتی ذرعی طریقے بھی متاثر ہورہے ہیں اور جدید ٹیکنالوجی کا استعمال بھی مشکل ہورہا ہے۔ تاہم زراعت کے جدید طریقے اختیار کرنے اور جدید ٹیکنالوجی کے استعمال سے زمین کی تقسیم کے منفی اثرات کو کم کیا جاسکتا ہے، جس میں ہائی کوالٹی کی فصلوں کی ورائٹیز، موثر نظام آبپاشی اور فارمنگ کی مستحکم تیکنیکس کا استعمال شامل ہے، کسانوں کو زمینوں کے انتظام سے متعلق بہترین طریقوں کی تعلیم اور تربیت دینا ہوگی۔ قانون وراثت میں بہتری، زمین کی لیزنگ اور کو آپریٹیو فارمنگ کا فروغ بہترین نتائج لاسکتے ہیں، اس کے علاوہ پالیسی اصلاحات، تعلیم اور انفراسٹرکچر میں سرمایہ کاری بھی ضروری ہے، زمین کی تقسیم کو کم کرنے اور چھوٹے پیمانے پر کسانوں کی مدد کے لیے فعال اقدامات کرنے سے، ہم زرعی پیداوار کو بہتر بنا سکتے ہیں، خوراک کی حفاظت کو بڑھا سکتے ہیں، اور دیہی ترقی کو پائیدار فروغ دے سکتے ہیں۔,business
155,مانیٹری پالیسی کمیٹی کا اجلاس آج ہوگا، شرح سود میں نمایاں کمی متوقع,https://www.express.pk/story/2731387/significant-cut-expected-in-policy-rate,مانیٹری پالیسی کمیٹی کا اجلاس آج ہوگا، افراط زر سنگل ڈیجیٹل اور چار سال کی کم ترین سطح پر آنے کے بعد پالیسی ریٹ میں یکدم نمایاں کمی کی توقع ہے۔ تاجروں کی وفاقی تنظیم ایف پی سی سی آئی نے پالیسی ریٹ نومبر میں 5 فیصد اور دسمبر 2024 تک مزید 5 فیصد کم کرنے کا مطالبہ کیا ہے۔ پاکستان بیورو آف شماریات کے مطابق مالی سال کے پہلے چار ماہ کے لیے مہنگائی اوسطاً 8.67 فیصد رہی جو کہ گزشتہ سال کی اسی مدت کے 28.45 فیصد کے مقابلے میں تیزی سے کم ہوئی ہے۔ بزنس کمیونٹی اور تجزیہ کاروں کو امید ہے کہ آج اسٹیٹ بینک پالیسی ریٹ میں نمایاں کمی کرے گا تاہم معاشی ماہرین کا کہنا ہے کہ اسٹیٹ بینک معاشی خدشات کو مدنظر رکھتے ہوئے محتاط طرز عمل اختیار کرسکتا ہے اور یکدم پالیسی ریٹ نمایاں طور پر کم کرنے کے بجائے دو ماہ میں بتدریج کمی لائی جاسکتی ہے۔,business
156,وزیراعظم شہباز شریف کی برطانیہ کے بااثر کاروباری شخصیات کو سرمایہ کاری کی دعوت,https://www.express.pk/story/2731340/oziraaathm-shbaz-shrif-ki-brtani-k-baathr-karobari-shkhsiat-ko-srmai-kari-ki-daaot,وزیراعظم شہباز شریف نے برطانیہ کی بااثر اور کاروباری شخصیات کو ملک میں سرمایہ کی ترغیب دیتے ہوئے کہا ہے کہ بیرونی سرمایہ کا فروغ حکومت کی اولین ترجیح ہے۔ وزیراعظم آفس سے جاری بیان کے مطابق لاہور میں وزیراعظم شہباز شریف سے برطانیہ کی بااثر اور معروف کاروباری شخصیات کے وفد کی زبیر عیسیٰ کی سربراہی میں ملاقات کی، وفد میں برطانیہ کی سرکردہ کاروباری شخصیات شامل تھیں۔ برطانوی وفد سے بات کرتے ہوئے وزیراعظم نے کہا کہ ملک میں بیرونی سرمایہ کاری کا فروغ حکومت کی اولین ترجیح ہے، کاروباری اور تاجر برادری کو خصوصی سرمایہ کاری سہولت کونسل کے ون ونڈو آپریشن کے ذریعے بہترین سہولیات فراہم کی جا رہی ہیں۔ انہوں نے کہا کہ حکومت کی کوششوں سے حالیہ دنوں میں ملکی معیشت بہتری کی طرف گامزن ہوئی ہے، جس سے سرمایہ کاروں کا اعتماد بڑھا ہے۔ وزیراعظم نے وفد کو پاکستان میں سرمایہ کاری کرنے کی ترغیب دی اور اس موقع پر پاکستان اور برطانیہ کے درمیان بزنس ٹو بزنس تعلقات مزید بہتر بنانے کے حوالے سے تعاون کی نئی راہیں تلاش کرنے پر تبادلہ خیال کیا گیا۔ برطانیہ سے آئے ہوئے وفد نے ملکی معیشت کے استحکام اور پائیدار ترقی کی راہ پر گامزن ہونے پر وزیراعظم کی معاشی پالیسیوں کی تعریف کی اور اعتماد کا اظہار کیا۔,business
157,کوئی بھی صوبائی حکومت پی آئی اے خریدنا چاہے ہمیں اعتراض نہیں، وزیر نجکاری,https://www.express.pk/story/2731335/koi-bhi-sobai-hakomat-pia-khareedna-chaay-hamin-etiraz-nihen-wazir-nijkari,لاہور: وفاقی وزیر نجکاری عبدالعلیم خان نے کہا ہے کہ کسی صوبائی حکومت کے پاکستان انٹرنیشنل ایئرلائن (پی آئی اے) خریدنے پر ہمیں اعتراض نہیں۔ لاہور میں پریس کانفرنس کرتے ہوئے عبدالعلیم خان نے کہا کہ میرے حلف اٹھانے سے پہلے ہی پی آئی اے کی نجکاری کا فریم بن چکا تھا اور 830 ارب خسارہ تھا، میں آکر فریم ورک میں تبدیلی نہیں کرسکتا تھا، میری پی آئی اے کو ٹھیک کرنے کی نہیں بلکہ فروخت کرنے کی ذمہ داری ہے۔ پی آئی اے کے ساتھ جس نے جو کیا وہ اپنے گریبان میں جھانکے، کس کس نے بیڑا غرق کیا، کون سے ایسی پارٹی ہے جس نے پی آئی اے کو ڈبویا نہ ہو، اپنے اپنے دور میں حصہ ڈالا کسی نے کم اور کسی نے زیادہ ڈالا انہوں نے مزید کہا کہ کے پی، پنجاب یا سندھ حکومت جو بھی پی آئی اے لینا چاہتی ہے ہمیں اعتراض نہیں ہے، اگر آج پنجاب ، کے پی کے، سندھ اور بلوچستان حکومتیں اپنا اپنا شیئر خرید لیں تو پی آئی اے منافع بخش ہوسکتی ہے۔ واضح رہے کہ نواز شریف نے پنجاب حکومت کو پی آئی اے کی خریداری کی تجویز دی ہے جبکہ خیبر پختونخوا حکومت بھی پی آئی اے خریدنے کی پیش کش کر چکی ہے۔,business
158,کپاس کی پیداوار میں ریکارڈ اضافے کا امکان,https://www.express.pk/story/2731334/cotton-ki-production-min-record-azafe-ka-imkan,کراچی: کپاس کی مجموعی قومی پیداوار میں غیر متوقع طور پر ریکارڈ اضافے کے امکانات پیدا ہوگئے۔ 15 سے 31اکتوبر کے دو ہفتوں میں گذشتہ سال کے اسی عرصے کی نسبت کپاس کی پیداوار میں حیران کن طور پر 50فیصد کے لگ بھگ اضافہ ریکارڈ کیا گیا ہے،کاٹن ایئر2024-25 کے دوران کپاس کی مجموعی پیداوار جو اس سے قبل 50 سے 55لاکھ گانٹھ تصور کی جارہی تھی وہ اب 60لاکھ گانٹھ تک بڑھنے کے امکانات پیدا ہوگئے ہیں۔ چیئرمین کاٹن جنرز فورم احسان الحق نے بتایا کہ کاٹن جنرز ایسوسی ایشن کی تازہ ترین رپورٹ کے مطابق ملک بھر کی جننگ فیکٹریوں میں 31اکتوبر تک 37فیصد کی کمی سے مجموعی طور پر 42لاکھ 91ہزار روئی کی گانٹھوں کے مساوی پھٹی کی ترسیل ہوئی ہے۔ رپورٹ کے مطابق مذکورہ عرصے تک پنجاب کی جننگ فیکٹریوں میں 18لاکھ 42ہزار جبکہ سندھ کی جننگ فیکٹریوں میں 24لاکھ 49ہزار گانٹھوں کے مساوی پھٹی پہنچی ہے جو کہ پچھلے سال کے اسی عرصے کے مقابلے میں بالترتیب 39اور 26فیصد کم ہے۔ انہوں نے بتایا کہ 15سے 31اکتوبر تک ملک بھر کی جننگ فیکٹریوں میں ریکارڈ 11لاکھ 90ہزار گانٹھوں کے مساوی پھٹی پہنچی ہے جبکہ پچھلے سال انہیں دو ہفتوں کے دوران 7لاکھ 98ہزار گانٹھوں کے مساوی پھٹی جننگ فیکٹریوں میں پہنچی تھی۔ انہوں نے بتایا کہ ان دو ہفتوں میں کپاس کی آمد میں غیر معمولی اضافے کے باعث پچھلے سال کے مقابلے میں کپاس کی آمد میں فرق بھی کافی کم ہوگیا ہے جو کہ 15اکتوبر تک ملکی پیداوار پچھلے سال کے مقابلے میں 48فیصد، پنجاب کی پیداوار 53فیصد جبکہ سندھ کی پیداوار 45فیصد کم تھی جو اب کم ہو کر 37فیصد ہوگئی ہے جبکہ پنجاب میں 39فیصد اور سندھ میں 36فیصد تک رہ گئی ہے اور توقع ہے کہ نومبر کے مہینے کے دوران مزید کم ہو جائے گی۔ انہوں نے بتایا کہ مذکورہ عرصے کے دوران ٹیکسٹائل ملز نے جننگ فیکٹریوں سے پچھلے سال کی 58لاکھ گانٹھوں کے مقابلے صرف 35لاکھ گانٹھوں کی خریداری کی گئی ہے جبکہ پچھلے سال کی 2لاکھ 79ہزار روئی کی گانٹھوں کے مقابلے میں رواں سال صرف 31ہزار روئی کی گانٹھوں کو بیرون ملک برآمد کیا گیا ہے۔ رپورٹ کے مطابق گزشتہ سال کے اسی مدت میں 594 جننگ فیکٹریاں فعال تھیں جبکہ رواں سال 560فیکٹریاں فعال ہیں۔ احسان الحق نے بتایا کہ جننگ فیکٹریوں میں کپاس کی آمد میں غیر متوقع اضافے کی ایک بڑی وجہ ایف بی آر کے وہ اقدامات بھی ہیں جو اس نے پچھلے کچھ عرصے کے دوران جننگ فیکٹریوں کے ریکارڈ کی چھان بین کے دوران اٹھائے ہیں جس کے باعث روئی کی غیر دستاویزی فروخت میں اب کافی کمی دیکھی جا رہی ہے۔ انہوں نے بتایا کہ 4نومبر کو نئی مانیٹری پالیسی میں اگر مارک اپ کی شرح میں 2 سے 3فیصد تک کمی کی گئی اور برآمدی صنعتوں کے لئے پاپور ٹیرف بھی توقعات کے مطابق کم کیے گئے تو پاکستان سے کاٹن ایکسپورٹس میں اضافے کے ساتھ روئی اور پھٹی کی قیمتوں میں بھی تیزی کا رحجان سامنے آنے کا امکان ہے۔ انہوں نے بتایا کہ سندھ اور پنجاب کے بیشتر کاٹن زونز میں درجہ حرارت میں اچانک ریکارڈ اضافے سے کپاس کی فصل کو خطرات لا حق ہوگئے ہیں اس لئے کاشت کاروں کو چاہیئے کہ وہ ماہرین کی ہدایات کے مطابق فصل کو پانی دینے اور زرعی ادویات کے سپرے بارے ملنے والی ہدایات پر سختی سے عمل درآمد کریں تاکہ انکی کپاس کی فی ایکڑ پیداوار کم نہ ہوسکے۔,business
159,ریونیو شارٹ فال، آئی ایم ایف کا اضافی ریونیو کیلیے اقدامات کا مطالبہ,https://www.express.pk/story/2731290/revenue-short-faal-imf-ka-izafi-revenue-keliye-iqdamaat-ka-mutalba,رواں مالی سال کے پہلے چار ماہ کے دوران فیڈرل بورڈ آف ریونیو(ایف بی آر)کو درپیش ریونیو شارٹ فال کے باعث عالمی مالیاتی فنڈ (آئی ایم ایف)نے اضافی ریونیو کیلیے اقدامات کرنے کا مطالبہ کردیا. جبکہ آئی ایم ایف نے ایف بی آر کے ٹیکس اہداف پر نظر ثانی کرکے کم کرنے کی درخواست بھی مسترد کردی ۔اس بارے ایف بی آر ذرائع کا کہنا ہے کہ آئی ایم ایف نے ٹیکس اہداف میں ناکامی پر شارٹ فال پورا کرنے کے لیے مزید ریونیو اقدامات کا مطالبہ کیا ہے. ذرائع کا کہنا ہے کہ آئی ایم ایف کے ساتھ ہونیوالی ورچوئل بات چیت کے دوران ایف بی آر کی ٹیکس اہداف پر نظرثانی کی درخواست کی گئی تھی جسے آئی ایم ایف نے تسلیم نہیں کیا ہے. ذرائع کا کہنا ہے کہ ٹیکس شارٹ فال کے باعث دوسری قسط میں مشکلات کا سامنا کرنا پڑسکتا ہے اور آئندہ مہینوں کے شارٹ فال کا تخمینہ لگا کر اضافی ریونیوکیلئے اقدامات اٹھائے جاسکتے ہیں۔ مزید برآں فیڈرل بورڈ آف ریونیو نے آئی ایم ایف کی طرف سے اہداف پر نظر ثانی کی درخواست مسترد کرنے سے متعلق چلنے والی خبروں بارے واضح کیا ہے کہ آئی ایم ایف کی جانب سے اہداف میں نظر ثانی کے لیے ایف بی آر کی درخواست مسترد کرنے کے حوالے سے خبروں میں کوئی صداقت نہیں ہے۔,business
160,اسٹیٹ بینک نے ڈیجیٹل کرنسی کو قانونی قرار دینے کی تجویز دے دی,https://www.express.pk/story/2731289/state-bank-ne-digital-currency-ko-qanooni-qarar-dainay-ki-tajweez-day-di,حکومت نے دہری شہریت کے حامل افراد کو مرکزی بینک کا گورنر، ڈپٹی گورنر لگانے اور ڈیجیٹل کرنسی کو قانونی حیثیت دینے کیلیے اسٹیٹ بینک آف پاکستان ایکٹ میں ترامیم کی تجاویز پیش کر دیں۔ ذرائع کے مطابق وزارت خزانہ نے اسٹیٹ بینک آف پاکستان ایکٹ میں درجن کے قریب ترامیم کی تجویز دی ہے، وزارت قانون ان کا جائزہ لے چکی ہے، اس حوالے سے ایک سمری وفاقی کابینہ کو ارسال کر دی گئی ہے، منظوری کی صورت میں یہ حکومتی پالیسی میں ایک بڑی تبدیلی ہوگی۔ ذرائع نے بتایا کہ مجوزہ ترامیم میں دہری شہریت کے حامل افراد کو سٹیٹ بینک کے گورنر، ڈپٹی گورنرز اور بورڈ کے نان ایگزیکٹیو ڈائریکٹرز لگانے کی اجازت دینا شامل ہے، اس کیلئے حکومت نے ایس بی پی ایکٹ کے گورنر، ڈپٹی گورنرز، ڈائریکٹر اور ممبرز کی نااہلی سے متعلق سیکشن 13میں ترمیم کرکے لفظ’’دہری شہریت‘‘ کو خارج کرنے کی تجویز دی ہے جس کے تحت دہری شہریت کے حامل ان عہدوں پر فائز نہیں ہو سکتے۔ ذرائع کے مطابق سٹیٹ بینک کے دہری شہریت کے حامل ڈپٹی گورنر ڈاکٹر عنایت حسین کی مدت ملازمت 8نومبر کو ختم ہو رہی ہے، تقرری کے وقت دہری شہریت کی پابندی نہیں تھی، حکومت قابلیت اور تجربے کی وجہ سے انہیں پانچ سال کی توسیع دینا چاہتی ہے۔ دہری شہریت کے حامل دوسرے ڈپٹی گورنر ڈاکٹر سعید احمد ہیں جوکہ آئی ایم ایف کے مشیر رہ چکے ہیں۔ ذرائع نے بتایا کہ مجوزہ ترمیمی بل میں پہلی مرتبہ ڈیجیٹل کرنسی کا تصور بھی متعارف کرایا جا رہا ہے، قبل ازیں سٹیٹ بینک ڈیجیٹل کرنسی کا مطالبہ مسترد اور اس کے استعمال کے خلاف انتباہ بھی جاری کرتا رہا ہے۔ مجوزہ ترمیمی بل میںڈیجیٹل کرنسی کی نئی تعریف شامل ہے، جس کے مطابق سکیشن 24 کے تحت بینک کی جاری کردہ ڈیجیٹل شکل میں کرنسی سیکشن25 کے تحت قانونی ٹینڈر رقم ہو گی۔ انہی سکیشنز کے تحت سٹیٹ بینک کے جاری کرنسی نوٹ قانونی ٹینڈر رقم کہلاتے ہیں۔مجوزہ ترمیمی بل کے تحت سٹیٹ بینک ڈیجیٹل ادائیگیوں کا نظام چلانے کیلئے ایک نیا ذیلی ادارہ قائم کرے گا۔مجوزہ ترامیم میں فنانشل رپورٹس کی منظوری کے بورڈ کو مزید اختیارات دینا شامل ہے۔,business
161,بچت اسکیموں کے سرٹیفکیٹس پر منافع کی شرح میں کمی,https://www.express.pk/story/2731251/bachatscheme-certificate-munafa-sharah-kami,وفاقی حکومت نے قومی بچت اسکیموں کے مختلف سرٹیفکیٹس پر منافع کی شرح میں 3.6 فیصد تک کی کمی کردی، جس کا اطلاق 4 نومبر کو ہوجائے گا۔ محکمہ قومی بچت کی جانب سے قومی بچت اسکیموں کے لیے اعلان کردہ نئی شرح منافع کے مطابق قومی بچت اسکیموں کے منافع کی شرح پر تمام ذمروں میں نظر ثانی کی گئی ہے تاہم پنشنرز، شہدا اور بیواؤں کے لیے بہبود اسکیم میں معمولی کمی کی گئی ہے۔ حکومت کی جانب سے سب سے زیادہ کمی اسپیشل سیونگ سرٹیفکیٹس (ایس ایس سی) کی شرح منافع میں کی گئی ہے اور اسپیشل سیونگ سرٹیفیکٹس کے لیے شرح منافع 15.20 فیصد سے کم کرکے 11.60 فیصد کر دیا گیا ہے۔ اسی طرح اسپیشل سیونگز اکاؤنٹس (ایس ایس اے) پر بھی 220 بیسس پوائنٹس کی کمی کرتے ہوئے منافع کی شرح 15.20 فیصد سے کم کرکے 13 فیصد، ریگولر انکم سرٹیفکیٹ (آر آئی سی) میں 60 بیسس پوائنٹس کی معمولی کمی کی گئی ہے اور ان سرٹیفکیٹس منافع کی شرح 12.72 سے کم کرکے 12.12 فیصد کر دیا گیا ہے۔ علاوہ ازیں اسلامی اکاؤنٹس کے لیے بھی منافع کی شرح کم کردی گئی ہے، سروا اسلامک سیونگ اکاؤنٹ (ایس آئی ایس اے) اور سروا اسلامک ٹرم اکاؤنٹ (ایس آئی ٹی اے) پر منافع 309 بیسس پوائنٹس کمی کے ساتھ 14.25 فیصد سے کم کرکے 11.16 فیصد کر دیا گیا ہے۔ محکمہ قومی بچت کے مطابق شہدا فیملی ویلفیئر اکاؤنٹ، پنشنرز بینیفٹ اکاؤنٹ اور بہبود سیونگ سرٹیفکیٹ جیسے فلاحی اکاؤنٹس کےلیے شرح منافع میں 24 بیسس پوائنٹس کی معمولی کمی کی گئی ہے اور ان اکاؤنٹس پر منافع کی شرح 14.16 سے کم کرکے 13.92 فیصد کر دی گئی ہے۔,business
162,آئی ایم ایف کی جانب سے نظرثانی درخواست مسترد ہونے سے متعلق خبروں میں صداقت نہیں، ایف بی آر,https://www.express.pk/story/2731250/imf-nazarsani-darkhwast-mustarad-sadaqat-nahi,فیڈرل بورڈ آف ریونیو(ایف بی آر) نے عالمی مالیاتی ادارے (آئی ایم ایف) کی جانب سے اہداف میں نظرثانی کی درخواست مسترد ہونے سے متعلق خبروں کو بے بنیاد قرار دیتے ہوئے تردید کردی ہے۔ ایف بی آر نے آئی ایم ایف کی طرف سے اہداف پر نظر ثانی کی درخواست مسترد کرنے سے متعلق چلنے والی خبروں کے بارے میں واضح کیا ہے کہ آئی ایم ایف کی جانب سے اہداف میں نظر ثانی کے لیے ایف بی آر کی درخواست مسترد کرنے کے حوالے سے خبروں میں کوئی صداقت نہیں ہے۔ بیان میں کہا گیا کہ اس بات کی سختی سے تردید  کی جاتی ہے کہ اس موضوع پر آئی ایم ایف کے ساتھ کو ئی ملاقات کی گئی ہے۔ ایف بی آر نے کہا کہ یہ بات بھی ایک حقیقت ہے کہ آئی ایم ایف کے ساتھ کسی بھی اجلاس، چاہے وہ ورچوئل ہو یا دیگر، یہ موضوع ایجنڈے  کا حصہ نہیں  رہا ہے۔ مزید کہا گیا کہ ایف بی آر نہ صرف اس خبر کو مسترد کرتا ہے بلکہ قومی ذرائع ابلاغ سے درخواست کرتا ہے کہ وہ ایسی جھوٹی خبروں سے گریز کرے جو ہمارے قومی مفادات پر منفی اثر ڈال سکتی ہیں۔,business
163,مقامی اور بین الاقوامی مارکیٹ میں سونے کی قمیت میں کمی,https://www.express.pk/story/2731224/mkami-aor-bin-alakoami-marki-mi-son-ki-kmit-mi-kmi,مقامی اور بین الاقوامی مارکیٹ میں سونے کی قمیت میں کمی آگئی۔ بین الاقوامی بلین مارکیٹ میں فی اونس سونے کی قیمت 17 ڈالر کی کمی سے 2735 ڈالر کی سطح پر آنے کے باعث مقامی صرافہ مارکیٹوں میں بھی ہفتے کو 24 قیراط کے حامل فی تولہ سونے کی قیمت 1700 روپے کی کمی سے 2 لاکھ 83000 روپے کی سطح پر آگئی۔ فی دس گرام سونے کی قیمت بھی 1457 روپے کی کمی سے 2 لاکھ 42627 روپے کی سطح پر آگئی۔ فی تولہ چاندی قیمت بغیر کسی تبدیلی کے 3430 روپے اور 10 گرام چاندی کی قیمت بھی بغیر کسی تبدیلی کے 2940.67 روپے کی سطح پر مستحکم رہی۔,business
164,ریونیو شارٹ فال، آئی ایم ایف کا حکومت سے ’’ڈومور‘‘ کا مطالبہ,https://www.express.pk/story/2731217/imf-ka-fbr-se-do-moor-ka-mutaliba,رواں مالی سال کے پہلے چار ماہ کے دوران ایف بی آر کو درپیش ریونیو شارٹ فال کے باعث آئی ایم ایف نے اضافی ریونیو کیلئے حکومت سے اضافی اقدامات کا مطالبہ کردیا جبکہ آئی ایم ایف نے ایف بی آر کے ٹیکس اہداف پر نظر ثانی کرکے کم کرنے کی درخواست بھی مسترد کردی۔ ایکسپریس نیوز کے مطابق اس حوالے سے ایف بی آر ذرائع نے بتایا ہے کہ آئی ایم ایف نے ٹیکس اہداف میں ناکامی پر شارٹ فال پورا کرنے کے لیے مزید ریونیو اقدامات کا مطالبہ کیا ہے۔ ذرائع کا کہنا ہے کہ آئی ایم ایف کے ساتھ ہوئی ورچوئل بات چیت کے دوران ایف بی آر کی ٹیکس اہداف پر نظرثانی کی درخواست کی گئی تھی جسے آئی ایم ایف نے تسلیم نہیں کیا۔ ذرائع کا کہنا ہے کہ ٹیکس شارٹ فال کے باعث دوسری قسط میں مشکلات کا سامنا کرنا پڑسکتا ہے اور آئندہ مہینوں کے شارٹ فال کا تخمینہ لگا کر اضافی ریونیوکیلئے اقدامات اٹھائے جاسکتے ہیں۔,business
165,4 ماہ میں تجارتی خسارہ6.974 ارب ڈالرریکارڈ,https://www.express.pk/story/2731137/4-mah-main-tijarti-khasara-6974-arab-dollar-record,رواں مالی سال کے پہلے4 ماہ کے دوران ملک کا تجارتی خسارہ  سالانہ بنیادوں پر6فیصد کمی ساتھ 6.974 ارب ڈالرریکارڈکیاگیا ۔ گزشتہ مالی سال کی اسی مدت کے دوران تجارتی خسارہ 7.387ارب ڈالر رہا تھا۔مالی سال کے پہلے چارماہ کے دورران ملکی برآمدات میں سالانہ بنیادوں پر13فیصد اضافہ جبکہ درآمدات میں 5فیصد اضافہ ہوا۔اکتوبرمیں برآمدات 2.975ارب ڈالرتک پہنچ گئیں۔ وفاقی ادارہ شماریات پاکستان کے مطابق ماہ اکتوبر2024ء میں تجارتی خسارہ کاحجم 1.498ارب ڈالرریکارڈکیاگیا جوستمبرکے مقابلہ میں 18فیصداورگزشتہ سال اکتوبرکے مقابلہ میں31فیصدکم ہے، ستمبرمیں پاکستان کاتجارتی خسارہ1.820ارب ڈالر اورگزشتہ سال اکتوبرمیں 2.174ارب ڈالرریکارڈکیاگیاتھا۔ مالی سال کے پہلے چارماہ میں ملکی برآمدات کاحجم 10.880ارب ڈالر رہا۔,business
166,پی آئی اے کی نجکاری کا عمل ایک مکمل فیلیئر تھا، شہباز رانا,https://www.express.pk/story/2731136/pia-ki-nijkari-ka-amal-aik-mukammal-failier-tha-shahbaz-rana,تجزیہ کار شہباز رانا نے کہاکہ پی آئی اے کی نجکاری کے حوالے سے حکومت نے جوکم ازکم بولی کی رقم رکھی تھی، یعنی 85 ارب روپے اورجوبولی حکومت کوملی یعنی 10ارب روپے توان دونوں میں زمین آسمان کا فرق ہے۔ ایکسپریس نیوز کے پروگرام د ی ریویو میں گفتگوکرتے ہوئے انھوں نے کہاکہ اس معاملے میں دونوں پارٹیزیعنی حکومت پاکستان اوربلیوورلڈ سٹی نے ایک دوسرے کوبیل آؤٹ کیا، کیونکہ بلیوورلڈ سٹی ایک ریئل اسٹیٹ ڈویلپرکمپنی ہے، جس کا ایوی ایشن کا نہ کوئی تجربہ ہے اور جو انھوں نے کنسوشم بنایاہے، اس میں بھی ایوی ایشن سے متعلقہ کوئی کمپنی نہیں تھی، جس طریقے سے اس سارے عمل کوچلایاگیا، یہ ایک مکمل فیلیئر تھا، جب آپ نظام کواووررول کریں تواس کا ردعمل دوسری چیزوں پربھی آتاہے،ہمیں کہاگیاکہ 70ارب کی بیرونی سرمایہ  کاری آئے گی جوہم نہیں لاسکے۔ پہلے کہاگیا قطر 25ارب ڈالرکی سرمایہ کاری کرے گا، اب 3ارب ڈالرپرآگئے جس پرتالیاں بجائی جارہی ہیں۔ تجزیہ کار کامران یوسف نے کہا کہ 31 اکتوبر کو بالاخر پی آئی اے کی نجکاری کے حوالے سے بولی کا انعقاد کیا گیا،آغازمیں جن چھ پارٹیوں نے پی آئی اے کی خریداری میں دلچسپی کا اظہارکیاتھا لیکن جب بات خریدنے کی بولی پرآئی  تواس وقت صرف ایک ہی گروپ بچاتھا جس نے بولی دی۔ اب اس کوقبول کرنا یارد کرنا وہ وفاقی کابینہ کا کام ہے،ابھی تک حکومت  نے کوئی فیصلہ نہیں کیاکہ اس بولی کا کیاکرناہے، انھوں نے کہا کہ انٹرنیشنل میڈیانے بھی رپورٹ کیاہے کہ جوبہترپارٹیاں تھیں وہ نکل گئیں، ان پارٹیو ں کے دلچسپی نہ لینے کی وجہ انھو ں نے بتائی کہ ہمیں اس بات کی ضمانت نہیں ہے کہ جوبھی ڈیل یہ حکومت کرتی ہے تواس کوآنے والی حکومت آنرکرے گی۔,business
167,مہنگائی میں ہفتہ وار0.10، ماہانہ1.2فیصد اضافہ,https://www.express.pk/story/2731135/mehngai-main-hafta-war-010-mahana-12-fisad-izafa,ملک میں ہفتہ وار، ماہانہ اور سالانہ بنیادوں پر شرح مہنگائی میں پھر سے اضافہ ہونا شروع ہوگیا،حالیہ ہفتے شرح مہنگائی میں 0.10 فیصد، اکتوبر میں ماہانہ بنیادوں پر 1.2فیصد اضافہ کیساتھ 7.2فیصد تک پہنچ گئی۔ مہنگائی سے سب سے زیادہ متاثر22889 سے29517روپے ماہانہ آمدنی والے ہوئے،ان کیلیے شرح مہنگائی 17.42فیصد رہی۔ ادارہ شماریات کی مہنگائی سے متعلق ہفتہ وار اور ماہانہ رپورٹس کے مطابق ملک میں ماہانہ اور ہفتہ وار بنیادوں پر شرح مہنگائی میں اضافہ ہوا۔ اکتوبرشرح مہنگائی ماہانہ بنیادوں پر 6.9 فیصد سے بڑھ کر 7.2فیصد تک ریکارڈ کی گئی، رواں مالی سال کے پہلے چار ماہ میں شرح مہنگائی8.68 فیصد رہی، شہری علاقوں میں 9.3فیصد، دیہی علاقوں میں4.2 فیصد ریکارڈ کی گئی۔ ہفتہ وار رپورٹ کے مطابق حالیہ ہفتے شرح مہنگائی میں 0.10 فیصد اضافہ ہوا۔ سالانہ بنیادوں پر 14.45فیصدہوگئی۔ حساس قیمتوں کے اعشاریہ کے لحاظ سے17732روپے ماہانہ آمدنی والوں کیلیے سالانہ بنیادوں پرشرح مہنگائی0.36فیصدکمی کیساتھ 9.03فیصد، 17733 سے22888 روپے ماہانہ تک آمدنی والوں کیلیے شرح مہنگائی 0.40فیصدکمی کیساتھ 13.08فیصد ،22889 سے29517 روپے ماہانہ آمدنی والوں کیلیے شرح مہنگائی 0.18فیصد اضافے کیساتھ17.42فیصد رہی۔,business
168,مانیٹری پالیسی کمیٹی شرح سود میں 500 بی پی ایس کمی کرے، صدر ایف پی سی سی آئی,https://www.express.pk/story/2731128/maniri-palisi-kmii-shrh-sod-mi-500-bi-pi-ais-kmi-kr-sdr-aif-pi-si-si-aaei,صدر فیڈریشن آف پاکستان چیمبرز آف کامرس اینڈ انڈسٹری (ایف پی سی سی آئی) عاطف اکرام شیخ نے اسٹیٹ بینک کی مانیٹری پالیسی کمیٹی سے مطالبہ کیاہے کہ شرح سود میں 500 بی پی ایس کمی کی جائے۔ ایف پی سی سی آئی کی جانب سے جاری پریس ریلیز کے مطابق عاطف اکرام شیخ نے کہا کہ ستمبر میں افراط زر کی شرح 6.9 فیصد تک کم ہونے اور اکتوبر کے لیے 6.0 فیصد اور 7.0 فیصد کے درمیان رہنے کی توقع کے ساتھ پاکستان کا افراط زر اب سازگار سطح پر ہے۔ اے پی پی کی رپورٹ کے مطابق انہوں نے کہا کہ صنعتیں عالمی منڈیوں میں اپنی مسابقتی برتری برقرار رکھنے کے لیے جدوجہد کر رہی ہیں، ان کے مطابق عالمی سطح پر تیل کی قیمتیں ریکارڈ کم ترین سطح پر گر گئی ہیں۔ ان کا کہنا تھا کہ برینٹ تقریباً 72 ڈالر فی بیرل ہے جس سے پاکستان کے درآمدی بل کے بوجھ میں نمایاں کمی واقع ہوئی ہے، ان کا خیال ہے کہ صنعتی شعبے کو فائدہ پہنچانے کے لیے اس منفرد موقع سے فائدہ اٹھایا جانا چاہیے۔,business
169,قطر پاکستان میں 3 ارب ڈالر کی سرمایہ کاری کرے گا، وزیر اطلاعات,https://www.express.pk/story/2731117/ktr-pakstan-mi-3-arb-alr-ki-srmai-kari-kr-ga-ozir-atlaaaat,وفاقی وزیراطلاعات و نشریات عطااللہ تارڑ نے کہا ہے کہ قطر کی جانب سے پاکستان میں 3 ارب ڈالر کی سرمایہ کاری کی جائے گی۔ اسلام آباد میں پریس کانفرنس کے دوران وفاقی وزیراطلاعات عطااللہ تارڑ نے قطر کے دورے میں سرمایہ کاری سے متعلق ہونے والی پیش رفت سے آگاہ کیا اور کہا کہ قطر کی اس سرمایہ کاری سے پاکستان کی معیشت کو مزید تقویت ملے گی، پاکستان کی معیشت ترقی کی جانب گامزن ہے، مہنگائی 6.9 فیصد پر آ گئی ہے اور ریکارڈ ترسیلات پاکستان میں آئی ہیں۔ انہوں نے کہا کہ شرح سود میں کمی ہوئی ہے، خارجہ محاذ پر پاکستان کی عزت میں اضافہ ہوا ہے، دوست ممالک کی طرف سے سرمایہ کاری کی جا رہی ہے اور شہباز شریف کا معاشی ایجنڈا تیزی سے پایہ تکمیل کو پہنچ رہا ہے۔ وفاقی وزیر اطلاعات کا کہنا تھا کہ قطر نے پاکستان کے حوالے سے نمائش کا انعقاد کیا، پاکستانی فنکاروں اور مصوروں کو اس نمائش میں مدعو کیا گیا، نمائش میں 1947 سے اب تک کے پاکستان کے فن پارے پیش کیے گئے، اس نمائش کے انعقاد پر امیر قطر اور ان کی ہمشیرہ کے مشکور ہیں۔ ان کا کہنا تھا کہ اس نمائش کے انعقاد سے پاکستان کی عزت افزائی ہوئی ہے، دنیا بھر سے آئے ہوئے لوگوں نے پاکستانی فن پاروں کو سراہا۔ وزیر اطلاعات کا کہنا تھا کہ امیر قطر اور وزیراعظم شہباز شریف کے درمیان غیر روایتی گرم جوشی دیکھنے میں آئی اور وزیراعظم کا دورہ سعودی عرب اور قطر انتہائی کامیاب رہا۔ ان کا کہنا تھا کہ وزیراعظم کے دورہ سعودی عرب میں ہونے والی ملاقاتیں بھی نتیجہ خیز رہی ہیں، ملکی معیشت کی بحالی اور استحکام میں سعودی عرب کا اہم کردار ہے، حال ہی میں سعودی وزیر سرمایہ کاری پاکستان آئے، یہاں 27 مفاہمت کی یادداشتیں دستخط ہوئی تھیں جن کی مالیت 2.2 ارب ڈالر تھی۔ وزیر اطلاعات نے کہا کہ انوسٹمنٹ کانفرنس کی سائیڈ لائنز پر سعودی ولی عہد محمد بن سلمان سے وزیراعظم کی انتہائی خوش گوار ماحول میں ملاقات ہوئی اور سعودی عرب کے ساتھ مزید معاہدے ہوئے ہیں، 5 ایم او یوز پر کام شروع ہو چکا ہے اور سعودی عرب کی سرمایہ کاری 2.2 ارب ڈالر سے بڑھ کر 2.8 ارب ڈالر ہو چکی ہے۔ عطااللہ تارڑ نے کہا کہ 60 کروڑ ڈالر کی اضافی سرمایہ کاری سے معیشت پر مثبت اثر پڑے گا۔,business
170,پاکستان اور لٹویا کے درمیان ٹیکس چوری سے بچاؤ کا معاہدہ,https://www.express.pk/story/2731114/pakistanorlitovia-taxchori-bachaw-muahida,پاکستان اور جمہوریہ لٹویا کے درمیان دہرے ٹیکسوں سے بچاؤ اور ٹیکس چوری سے بچاؤ کا معاہدہ طے پا گیا ہے، جس پر اطلاق دونوں ممالک کی جانب سے قانونی تقاضے پورے کر کے سفارتی ذرائع سے تحریری طور پر نوٹیفکیشنز کے اجرا کے بعد ہوگا۔ فیڈرل بورڈآف ریونیو(ایف بی آر) نے پاکستان اور لٹویا کے درمیان طے پانے والے معاہدے کا نوٹیفکیشن جاری کر دیا گیاہے، جس میں بتایا گیا ہے کہ دونوں ممالک کے درمیان دہرے ٹیکسوں سے بچاؤ اور ٹیکس چوری سے بچاؤ کے معاہدے پر 28 اپریل 2023 کو پولینڈ میں دستخط ہوئے تھے۔ نو ٹیفکیشن کے مطابق دونوں ممالک کے درمیان طے پانے والا معاہدہ اس وقت تک نافذ العمل رہے گا جب تک کہ معاہدے پر دستخط کرنے والی ریاستوں میں سے کوئی ریاست اس معاہدے کو منسوخ نہیں کرتی ہے۔ اس ضمن میں بتایا گیا ہے کہ معاہدے کے نفاذ کے لیے دونوں ممالک سفارتی ذرائع سے درکار قانونی تقاضے پورے کرکے نوٹیفکیشن جاری کریں گے اور جس تاریخ سے نوٹیفکیشن جاری ہوں گے اسی تاریخ سے معاہدے کا نفاذ ہوجائے گا۔ نوٹیفکیشن میں بتایا گیا ہے کہ معاہدے میں طے پانے والے نکات کے مطابق دونوں ممالک ایک دوسرے کے ساتھ تعاون کریں گے۔ ایف بی آر نے بتایا کہ اس معاہدے کا بنیادی مقصد دونوں ممالک کے درمیان دوطرفہ تجارتی اور اقتصادی تعلقات کو فروغ دینا ہے۔,business
171,وزارت دفاع کےدو خصوصی جہازوں کی مرمت کیلیے ایک ارب 80 کروڑ کی گرانٹ منظور,https://www.express.pk/story/2731108/ozart-dfaaa-k-jazo-kile-18-arb-alr-dmni-gran-ki-mnthori,اقتصادی رابطہ کمیٹی نے وزارت دفاع کے جہازوں کے لیے 1.8 ارب ڈالر کی ضمنی گرانٹ کی منظوری دے دی، اس کے علاوہ وزیراعظم آفس اور ای پاسپورٹ کی تیاری کے لیے بھی گرانٹ کی منظوری دے دی۔ وفاقی وزیر خزانہ محمد اورنگزیب کی زیر صدارت اقتصادی رابطہ کمیٹی کا اجلاس منعقد ہوا جہاں کمیٹی نے وزارت دفاع کے جہازوں کے لیے 1.8 ارب ڈالر کی منظوری دی گئی اور وزارت تجارت کے لیے 22 کروڑ روپے کی گرانٹ پر غور کیا گیا۔ اجلاس میں وزیراعظم آفس کے لیے بھی خصوصی گرانٹ منظور کر لی گئی، وزیراعظم آفس کے لیے 25 کروڑ 27 لاکھ روپے کی خصوصی گرانٹ منظور کی گئی۔ ای سی سی اجلاس میں ای پاسپورٹ کی تیاری کے لیے2.9 ارب روپے کی گرانٹ منظور کرلی گئی اور ای پاسپورٹ کی تیاری کے لیے جدید مشینیں اور سسٹم خریدے جائیں گے۔ وزارت خزانہ کے اعلامیے کے مطابق اجلاس میں نیب کے لیے 37 کروڑ 60 لاکھ روپے کی گرانٹ منظور کی گئی، اسی طرح وزارت تجارت کی تکنیکی ضمنی گرانٹ منظور کی گئی۔ اجلاس میں ٹریڈ اینڈ انویسٹمنٹ مشن ان چائنا کے لیے 22 کروڑ 67 لاکھ کی منظوری دی گئی، سندھ میں ایمرجنسی ہاؤسنگ پراجیکٹ کے لیے گرانٹ منظور کر لی گئی، ای سی سی نے سندھ میں ایمرجنسی ہاؤسنگ پراجیکٹ کے لیے 30 ارب روپے منظور کیے۔ اقتصادی رابطہ کمیٹی کے اجلاس میں منظور کی گئیں گرانٹس کی مد میں فنڈز رواں مالی سال 25-2024 کے بجٹ سے دیے جائیں گے جبکہ اجلاس میں پاسکو کے ذخائر سے گندم کی فراہمی کی سمری منظور کر لی گئی ہے۔,business
172,مالی سال کے ابتدائی 4 ماہ میں درآمدات کے مقابلے میں برآمدات میں اضافہ,https://www.express.pk/story/2731104/malisal-ibtidai4mah-daramdat-baramdat-izafa,وفاقی ادارہ شماریات نے کہا ہے کہ رواں مالی سال کے ابتدائی 4 ماہ کے دوران ملک کی مجموعی برآمدات میں اضافہ ہوا ہے اس کے مقابلے میں درآمدات میں کمی آئی ہے۔ وفاقی ادارہ شماریات سے جاری اعداد وشمار کے مطابق مالی سال کے ابتدائی ماہ کے دوران برآمدات میں اضافہ جبکہ درآمدات میں کمی ریکارڈ ہوئی ہے اور اکتوبر کا تجارتی خسارہ ستمبر 2024کے مقابلے میں 17.69فیصد کم رہا ہے۔ اعدادوشمار میں بتایا گیا کہ ستمبر 2024کا تجارتی خسارہ 1.82ارب ڈالر تھا اور اکتوبر میں کم ہو کر 1.5ارب ڈالر رہا، اسی طرح اکتوبر 2023کے مقابلے میں بھی اکتوبر 2024کا تجارتی خسارہ 31 فیصد کم رہا۔ وفاقی ادارہ شماریات نے بتایا کہ اکتوبر 2023میں بیرونی تجارت کو 2.17 ارب ڈالر خسارے کا سامنا تھا جبکہ رواں مالی سال کے پہلے چار ماہ جولائی تا اکتوبر کا تجارتی خسارہ اس سے 5.6 فیصد کم رہا۔ جولائی سے اکتوبر 2024میں ملکی تجارتی خسارہ 6.97 ارب ڈالر رہا جبکہ جولائی سے اکتوبر 2023کا تجارتی خسارہ 7.38ارب ڈالر رہا تھا۔ وفاقی ادارہ شماریات کے مطابق رواں مالی سال کے چار ماہ میں برآمدات میں 13.45 فیصد اور درآمدات میں 5.17 فیصد اضافہ ہوا ہے۔,business
173,پاکستان اسٹاک ایکسچینج میں دو روز وقفے کے بعد ایک بار پھر تیزی,https://www.express.pk/story/2731093/pakistan-stock-market-men-waqfe-ke-bad-tezi,مثبت معاشی اشاریوں، زرمبادلہ کے بڑھتے ہوئے سرکاری ذخائر، مہنگائی کی شرح میں کمی اور نئی مانیٹری پالیسی میں شرح سود میں ممکنہ طور پر 2فیصد کمی کی توقعات کے باعث پاکستان اسٹاک ایکس چینج میں دو روز وقفے کے بعد جمعہ ایک بار پھر تیزی کا رحجان رہا۔ شعبہ جاتی بنیادوں پر تازہ سرمایہ کاری کے سبب انڈیکس کی 90ہزار پوائنٹس کی سطح بھی عبور ہوگئی۔ تیزی کے سبب 51.16فیصد حصص کی قیمتیں بڑھگئیں جبکہ حصص کی مالیت میں بھی 1کھرب 71ارب 15کروڑ 69لاکھ 74ہزار روپے کا اضافہ ہوگیا۔ پی آئی اے کی مقررہ قیمت سے کم مالیت کی بولی موصول ہونے سے اس کی نجکاری میں تاخیر سے مارکیٹ میں منفی سینٹیمنٹس کے باعث پی آئی اے کے حصص کی فروخت میں شدت، وزیر اعظم کے دورہ قطر میں کوئی نیا معاہدہ اور معیشت سے متعلق کوئی مثبت پیشرفت سامنے نہ آنے سے کاروباری دورانیے میں ایک موقع پر 114پوائنٹس کی مندی بھی ہوئی لیکن دوسرے سیشن میں تجارتی خسارہ گھٹنے سمیت دیگر مثبت معاشی اشاریوں کے سبب یکدم شعبہ جاتی بنیادوں پر خریداری سرگرمیاں بڑھنے سے تیزی کی بڑی لہر رونما ہوئی۔ ایک موقع پر 2166پوائنٹس کے اضافے سے انڈیکس کی 91000پوائنٹس کی سطح بھی عبور ہوگئی تھی تاہم اختتامی لمحات میں پرافٹ ٹیکنگ کا رحجان غالب ہونے سے تیزی کی مذکورہ شرح میں کمی واقع ہوئی۔ نتیجتا کاروبار کے اختتام پر کے ایس ای 100انڈیکس 1893.08 پوائنٹس کے اضافے سے 90859.85 پوائنٹس کی سطح پر بند ہوا۔ کے ایس ای 30انڈیکس 630.42پوائنٹس کے اضافے سے 28457.66پوائنٹس، کے ایس ای آل شئیر انڈیکس 958.37پوائنٹس کے اضافے سے 57872.06 پوائنٹس اور کے ایم آئی 30انڈیکس 3331.87پوائنٹس کے اضافے سے 137043.37پوائنٹس پر بند ہوا۔ کاروباری حجم جمعرات کی نسبت 15فیصد کم رہا اور مجموعی طور پر 46کروڑ 58لاکھ 65ہزار 841 حصص کے سودے ہوئے جبکہ کاروباری سرگرمیوں کا دائرہ کار 430 کمپنیوں کے حصص تک محدود رہا جن میں 220 کے بھاؤ میں اضافہ 156 کے داموں میں کمی اور 54 کی قیمتوں میں استحکام رہا۔ جن کمپنیوں کے حصص کی قیمتوں میں نمایاں اضافہ ہوا ان میں یونی لیور پاکستان فوڈز کے بھاؤ 572.11 روپے بڑھ کر 19161.11 روپے اور سیمنس پاکستان کے بھاؤ 58.72 روپے بڑھ کر 1451.49روپے ہوگئے جبکہ رفحان میظ کے بھاؤ 158.40روپے گھٹ کر 7541.60 روپے اور سفائر فائبرز کے بھاؤ 61.61روپے گھٹ کر 1261.11 روپے ہوگئے۔,business
174,انٹربینک اور اوپن مارکیٹ میں ڈالر کی قدر میں کمی,https://www.express.pk/story/2731090/inter-bank-aur-open-market-men-dollar-price-men-kami,زرمبادلہ کے مسلسل چودھویں ہفتے بڑھتے ہوئے سرکاری ذخائر 31ماہ کی بلند ترین سطح پر آنے اور نومبر کے ابتدائی ایام میں اوورسیز پاکستانیوں کی ترسیلات زر کی آمد بڑھنے جیسے عوامل کے باعث زرمبادلہ کی دونوں مارکیٹوں میں جمعہ کو چار روزہ وقفے کے بعد ڈالر ایک بار پھر ریورس گئیر میں رہا۔ ایشیائی ترقیاتی بینک کی پاکستان کے لیے 50کروڑ ڈالر کی فنانسنگ اور سعودی عرب کی 2ارب 80کروڑ ڈالر مالیت کے سرمایہ کاری معاہدوں کے سبب انٹربینک مارکیٹ میں کاروبار کے تمام دورانیئے کے دوران ڈالر تنزلی سے دوچار رہا۔ اس سے ایک موقع پر ڈالر کی قدر 24پیسے کی کمی سے 277روپے 61پیسے کی سطح پر بھی آگئی تھی لیکن اس دوران سپلائی میں اضافے کے ساتھ ہی درآمدی نوعیت کی طلب بڑھنے سے کاروبار کے اختتام پر ڈالر کے انٹربینک ریٹ 15پیسے کی کمی سے 277روپے 70پیسے کی سطح پر بند ہوئے۔ مثبت معاشی اشاریوں اور نئے انفلوز کی توقعات زرمبادلہ کی مارکیٹوں پر اثرانداز رہیں۔ اسی طرح اوپن کرنسی مارکیٹ میں بھی ڈالر کی قدر 15پیسے کی کمی سے 278روپے 63پیسے کی سطح پر بند ہوئی۔,business
175,ہفتہ وار، ماہانہ اور سالانہ بنیاد پر مہنگائی میں پھر سے اضافہ، 12 اشیا مہنگی,https://www.express.pk/story/2731087/ft-oar-maan-aor-salan-bniad-pr-mngaei-mi-pr-s-adaf-12-ashia-mngi,ملک میں ہفتہ وار، ماہانہ اور سالانہ بنیادوں پر مہنگائی کی شرح میں پھر سے اضافہ ہونے لگا، حالیہ ہفتے مہنگائی کی شرح میں 0.10 فیصد اضافہ ہوا ہے اور ماہانہ بنیادوں پر بھی اکتوبر 2024ء میں مہنگائی کی شرح میں 1.2 فیصد اضافہ ہوا ہے جب کہ اکتوبر میں سالانہ بنیادوں پر بھی مہنگائی کی شرح 6.9 فیصد سے بڑھ کر 7.2 فیصد تک ریکارڈ کی گئی ہے۔ وفاقی ادارہ شماریات نے جمعہ کو مہنگائی کی ہفتہ وار اور ماہانہ رپورٹس جاری کی ہیں، دونوں رپورٹس میں بتایا گیا ہے کہ ملک میں ماہانہ بنیادوں پر اور ہفتہ وار بنیادوں پر مہنگائی کی شرح میں اضافہ ہوا ہے۔ علاوہ ازیں ہفتہ وار رپورٹ میں بتایا گیا ہے کہ حالیہ ہفتے کے دوران ملک میں مہنگائی کی شرح میں 0.10 فیصد اضافہ ہوا اور حالیہ ہفتے سالانہ بنیادوں پر مہنگائی کی شرح بھی 14.45 فیصد ہوگئی ہے۔ ملک میں مہنگائی سے سب سے زیادہ متاثر 22ہزار 889روپے سے 29 ہزار 517روپے ماہانہ آمدن رکھنے والا طبقہ ہوا اس طبقے کیلئے مہنگائی کی شرح 17.42فیصد رہی ہے۔ حالیہ ہفتے روزمرہ استعمال کی 12ا شیائے ضروریہ کی قیمتوں میں اضافہ ہوا، 912ضروری اشیاء کی قیمتوں میں کمی جبکہ 27اشیاء کی قیمتوں میں استحکام رہا۔ حالیہ ہفتے کے دوران آلو کی قیمت میں0.30فیصد، دال مونگ کی قیمتوں میں1.27فیصد، ایل پی جی کی قیمتوں میں1.92 فیصد، سرسوں کے تیل کی قیمتوں میں1.49فیصد، آگ جلانے والی لکڑی کی قیمتوں میں1.09فیصد، لہسن کی قیمتوں میں2.95فیصد، گھی کی قیمتوں میں1.08فیصد، دہی کی قیمتوں میں0.20 فیصد اور انڈوں کی قیمتوں میں3.40فیصد اضافہ ہوا۔ دریں اثنا ٹماٹر کی قیمتوں میں11.02 فیصد، پیاز کی قیمتوں میں1.68فیصد، چینی کی قیمتوں میں1.20 فیصد، چکن کی قیمتوں میں10.57فیصد، دال ماش کی قیمتوں میں0.98فیصد، آٹے کی قیمتوں میں0.43فیصد اور گڑ کی قیمتوں میں0.69 فیصد کمی واقع ہوئی۔ اعداد و شمار میں بتایا گیا ہے کہ حالیہ ہفتے کے دوران حساس قیمتوں کے اعشاریہ کے لحاظ سے سالانہ بنیادوں پر 17 ہزار 732روپے ماہانہ تک آمدنی رکھنے والے طبقے کیلئے مہنگائی کی شرح 0.36 فیصد کمی کے ساتھ9.03فیصد، 17 ہزار 733روپے سے 22 ہزار 888روپے ماہانہ تک آمدنی رکھنے والے طبقے کیلئے مہنگائی کی شرح 0.40فیصد کمی کے ساتھ13.08فیصد، 22 ہزار 889روپے سے 29 ہزار 517 روپے ماہانہ تک آمدنی رکھنے والے طبقے کیلئے مہنگائی کی شرح0.18فیصد اضافے کے ساتھ17.42فیصد، 29 ہزار 518روپے سے 44ہزار 175 روپے ماہانہ تک آمدنی رکھنے والے طبقے کیلئے مہنگائی کی شرح0.32 فیصداضافے کے ساتھ 15.11فیصد رہیْ اسی طرح 44 ہزار 176روپے ماہانہ سے زائد آمدنی رکھنے والے طبقے کیلئے مہنگائی کی شرح0.07 فیصد کمی کے ساتھ 13.10 فیصد رہی ہے۔,business
176,خیبرپختونخوا حکومت 10 ارب سے زائد بولی کے ذریعے پی آئی اے خریدنے کی خواہاں,https://www.express.pk/story/2731085/kphakumat-dasarabsezaid-boli-pia-khareedny-khawahan,خیبرپختونخوا حکومت کے بورڈ آف انوسٹمنٹ نے وزیراعلیٰ علی امین گنڈاپور کی جانب سے پاکستان انٹرنیشنل ایئرلائن کی نج کاری کے عمل کا حصہ بننے کی خواہش ظاہر کرتے ہوئے کہا ہے کہ ہم 10 ارب روپے بولی سے زیادہ رقم دے کر قومی ایئرلائن حاصل کرنا چاہتے ہیں۔ خیبر پختونخوا بورڈ آف انوسٹمنٹ کی جانب سے وفاقی وزارت نجکاری کو خط میں کہا گیا ہے کہ پی آئی اے قومی اثاثہ اور ملکی پہچان ہے اور وزیراعلیٰ خیبرپختونخوا کی جانب سے پی آئی اے کی نجکاری کے عمل کا حصہ بننا چاہتے ہیں۔ خط میں کہا گیا ہے کہ ہم کسی ملکی یا غیرملکی نجی ادارے کے پاس یہ قومی سرمایہ نہیں جانے دیں گے، 10 ارب کی بولی سے زیادہ رقم ہم دیتے ہوئے اسے حاصل کرنا چاہتے ہیں۔ خیبرپختونخوا بورڈ آف انوسٹمنٹ کے خط میں کہا گیا ہے کہ ہم چاہتے ہیں کہ قومی ادارے حکومتی تحویل میں ہی رہیں۔ یہ بھی پڑھیں:پی آئی اے کی نجکاری، 85 ارب کی جگہ ایک بڈر کی صرف 10 ارب کی بولی خیال رہے کہ گزشتہ روز اسلام آباد میں پی آئی کی نجکاری کے لیے بلیو ورلڈ سٹی کنسورشیم کی بولی کھولنے کے لیے تقریب منعقد ہوئی تھی جہاں واحد بولی دہندہ نے پی آئی اے کے 60فیصد شیئرز کی صرف 10ارب روپے کی بولی لگائی تھی۔ وفاقی وزارت نجکاری کی جانب سے بولی کے لیے کم از کم 85 ارب 3 کروڑ روپے کی حد مقرر کی تھی جبکہ بولی دہندہ نے 10 ارب روپے سے رقم بڑھانے سے انکار کردیا تھا۔ پی آئی اے کے اثاثوں کی مالیت 152 ارب روپے ہے اسی لیے نجکاری حکام نے سر پکڑ لیا تھا اور بڈ دیکھ کر پریشان ہوگئے تھے۔ لی دہندہ کنسورشیم کے نمائندہ اور چیئرمین بلیوورلڈ چوہدری سعد نذیر کا کہنا تھا کہ پی آئی اے کے ذمہ 200 ارب روپے کے واجبات ہیں، 85 ارب روپے میں تو نئی ایئر لائن کھڑی ہوجائے گی۔,business
177,عالمی و مقامی مارکیٹ میں سونے کی قیمت میں بڑی کمی,https://www.express.pk/story/2731036/gold-price,عالمی مارکیٹ میں فی تولہ سونے کی قیمت میں کمی کے سبب مقامی مارکیٹ میں بھی بڑی کمی ہوگئی۔ بین الاقوامی بلین مارکیٹ میں فی اونس سونے کی قیمت 25ڈالر کی کمی سے 2752ڈالر کی سطح پر آنے کے باعث مقامی صرافہ مارکیٹوں میں بھی جمعہ کو 24 قیراط کے حامل فی تولہ سونے کی قیمت 2500 روپے کی کمی سے 284700روپے کی سطح پر آگئی۔ فی دس گرام سونے کی قیمت بھی 2144روپے کی کمی سے 244084روپے کی سطح پر آگئی۔ اسی طرح، مقامی سطح پر چاندی کی فی تولہ قیمت 20روپے کی کمی سے 3430روپے اور 10گرام چاندی کی قیمت 17.14روپے کی کمی سے 2940.67روپے کی سطح پر آگئی۔,business
178,خیبر پختونخوا ریونیو اتھارٹی نے پہلے چار ماہ میں 14.8 ارب روپے کے محاصل اکٹھے کر لیے,https://www.express.pk/story/2731025/kpra-ne-first-4-months-m-148-arab-rupees-kay-mahasil-jama-kr-liay,خیبر پختونخوا ریونیو اتھارٹی (کیپرا) نے رواں مالی سال کے پہلے چار ماہ میں 14.8 ارب روپے کے محاصل اکٹھے کر لیے جو کہ گزشتہ مالی سال کے پہلے چار ماہ کے مقابلے میں 40 فیصد زیادہ ہیں۔ ترجمان کیپرا کے مطابق اتھارٹی نے گزشتہ مالی سال کے پہلے چار ماہ میں 10.58 ارب روپے کے محاصل اکٹھے کیے تھے، جس سے رواں مالی سال کے دوراں محاصل میں 40 اضافے کی تصدیق ہوتی ہے۔ مجموعی طور پر گزشتہ مالی سال کے پہلے چار ماہ کے مقابلے میں رواں مالی سال کے پہلے چار ماہ کے دوران کیپرا کے محاصل میں 4.26 ارب روپے کا اضافہ ہوا ہے۔ رواں مالی سال کے پہلے چار ماہ میں سیلز ٹیکس آن سروسز کی مد میں 11.25 ارب روپے جبکہ انفراسٹرکچر ڈویلپمنٹ سس کی مد میں 3.59 ارب روپے کے محاصلے اکٹھے کیے گئے ہیں۔ گزشتہ مالی سال کے پہلے چار ماہ میں کیپرا نے سیلز ٹیکس آن سروسز کی مد میں 9.3 ارب روپے جبکہ انفراسٹرکچر ڈیویلپمنٹ سس کی مد میں 1.28 ارب روپے جمع کیے تھے۔ اس سے ظاہر ہوتا ہے کہ رواں مالی سال کے دوران سیلز ٹیکس آن سروسز کی مد میں 21 فیصد جبکہ انفراسٹرکچر ڈیویلپمنٹ سس کی مد میں 180 فیصد اضافہ ہوا ہے۔ ڈائریکٹر جنرل خیبر پختونخوا ریونیو اتھارٹی فوزیہ اقبال نے کیپرا کے افسران کی شاندار کارکردگی کو سراہا اور کہا کہ اگر ہم اسی جوش و جذبے کے ساتھ کام کرتے رہے تو جون کے اختتام پر ہم نہ صرف رواں مالی سال کے لیے دیے گئے ہدف کو حاصل کریں گے بلکہ دیے گئے ہدف سے زیادہ کے محاصل اکٹھے کر لیں گے۔,business
179,وزیراعظم کی قطری کاروباری رہنماؤں کو پاکستان میں سرمایہ کاری کی باضابطہ دعوت,https://www.express.pk/story/2731018/pm-shehbaz-ki-qatari-karobari-rehnumao-ko-pakistan-m-sarmayakari-ki-dawat,وزیر اعظم سے شیخ فیصل بن قاسم الثانی کی سربراہی میں قطر بزنس مین ایسوسی ایشن (کیو بی اے) کے وفد کی ملاقات ہوئی جس میں اقتصادی تعلقات کو مزید گہرا کرنے اور تعاون کی نئی راہیں تلاش کرنے پر تبادلہء خیال کیا گیا۔ وفد میں قطر کی سرکردہ کاروباری شخصیات اور معیشت کے بااثر شعبوں کی نمائندگی شامل تھی۔ وفد میں المنا گروپ کے وائس چیئرمین اور سی ای او جناب سعود بن عمر بن حمد المنا، منائی کارپوریشن کے ایگزیکٹو ڈائریکٹر جناب خالد احمد المنائی، چیئرمین ایم آئی این اے ( MENA ) اور ڈوئچے بینک کے چیف کنٹری آفیسر جناب صلاح محمد جیدہ، منصور جاسم الثانی گروپ کے چیئرمین شیخ منصور بن جاسم الثانی، بلیو سیلون کے سی ای او جناب نبیل ابو عیسیٰ اور ڈائریکٹر سینڈین گروپ جناب یوسف ابراہیم المحمود شامل تھے۔ ملاقات میں تجارت، سرمایہ کاری اور اقتصادی شراکت داری کو مضبوط بنانے کے لیے مشترکہ اہداف کی نشاندہی پر زور دیا گیا۔ وزیر اعظم شہباز شریف نے قطری کاروباری رہنماؤں کو پاکستان میں سرمایہ کاری کی باضابطہ دعوت دی۔ وزیر اعظم نے پاکستان کی سرمایہ کاری کے لیے پرکشش مقام کی حیثیت سے توانائی، انفراسٹرکچر اور دیگر اہم اقتصادی پراجیکٹس کے شعبوں میں سرمایہ کاری کے مواقع پر روشنی ڈالی۔ وفد نے پاکستان کے اقتصادی منظرنامے اور بالخصوص توانائی، ٹیکنالوجی اور بنیادی ڈھانچے کی ترقی کے آئندہ منصوبوں میں دلچسپی کا اظہار کیا۔ ملاقات کے دوران پاک قطر اقتصادی تعلقات اور اس حوالے سے مزید ممکنہ تعاون کا جائزہ لیا جو دونوں ممالک میں روزگار کی تخلیق، اختراعات اور پائیدار ترقی کو آگے بڑھانے میں مددگار ثابت ہو سکتا ہے۔ کیو بی اے وفد نے وزیر اعظم کی دعوت کا مثبت جواب دیا اور پاکستان کے توانائی اور انفراسٹرکچر کے شعبوں میں اپنی سرمایہ کاری کو بڑھانے میں گہری دلچسپی دکھائی۔ وزیر اعظم اور قطری وفد نے اقتصادی استحکام اور ترقی کو تقویت دینے کے لیے دوطرفہ تعاون کی اہمیت پر زور دیا۔ نائب وزیراعظم و وزیر خارجہ سینیٹر محمد اسحاق ڈار، وزیر دفاع خواجہ محمد آصف وزیر دفاع، وفاقی وزیر تجارت جام کمال خان، وفاقی وزیر خزانہ و محصولات جناب محمد اورنگزیب اور وفاقی وزیر اطلاعات و نشریات جناب عطاء اللہ تارڑ بھی ملاقات میں موجود تھے۔,business
180,ایف بی آر رواں مالی سال کے پہلے چار ماہ میں مقرر کردہ ٹیکس وصولی میں ناکام,https://www.express.pk/story/2731005/fbr-rawan-maali-saal-ke-pehlay-chaar-mah-mein-muqarrar-kardah-tax-vasuli-mein-nakaam,فیڈرل بورڈ آف ریونیو(ایف بی آر)رواں مالی سال2024-25 کے پہلے چار ماہ(جولائی تا اکتوبر) اور گزشتہ ماہ(اکتوبر 2024) کیلئے مقرر کردہ ٹیکس وصولیوں کے اہداف حاصل کرنے میں ناکام ہوگیا فیڈرل بورڈ آف ریونیو کو گذشتہ ماہ(اکتوبر) میں 111 ارب روپے جبکہ رواں مالی سال2024-25 کے پہلے چار ماہ کے دوران 191ارب روپے کے ریونیو شارٹ فال کا انکشاف ہوا ہے۔ جبکہ اس سے قبل پہلی سہہ ماہی میں بھی ایف بی آر ٹیکس وصولیوں کا ہدف حاصل نہیں کر سکا تھا، چار ماہ میں  شارٹ فالبڑھ کر 191ارب روپے ہوگیا ہے۔ شارٹ فال کے باعث آئی ایم ایف کے ساتھ طے پانے والی شرائط کے مطابق آنے والے مہینوں میں اضافی ریونیو اکٹھا کرنے کیلئے منی بجٹ کے امکانات بڑھ گئے ہیں، جس سے عوام کی مشکلات بڑھنے کا خدشہ ہے۔ فیڈرل بورڈ آف ریونیو نےگزشتہ ماہ(اکتوبر ر2024) میں مجموعی طور پر 879ارب روپے کی عبوری ٹیکس وصولیاں کی ہیں جو کہ اکتوبر 2024 کیلئے مقرر کردہ 990ارب روپے کی ٹیکس وصولیوں کے ہدف کے مقابلے میں 111ارب روپے کم ہیں۔ فیڈرل بورڈ آف ریونیو ( ایف بی آر)نے رواں مالی سال 2024-25کے پہلے چار ماہ(جولائی تا اکتوبر)میں مجموعی طور پر 3441ارب روپے کی عبوری خالص ٹیکس وصولیاں کی ہیں۔ جو کہ رواں مالی سال کے پہلے چار ماہ کیلئے مقررکردہ3632ارب روپے کی ٹیکس وصولیوں کےہدف کے مقابلے میں191ارب روپے کم ہیں۔,business
181,فشریز سے متعلق پہلی پاکستان۔ چین B2B سرمایہ کاری میٹنگ,https://www.express.pk/story/2731002/fishries-se-mutaliq-pehli-pakistan-china-b2b-sarmaya-kaari-meeting,چینی شہر چنگ ڈائو میں فشریز سے متعلق پہلی پاکستان۔چین B2B سرمایہ کاری میٹنگ کا انعقاد کیا گیا۔ یہ تقریب ٹڈاپ کے زیر اہتمام مشترکہ منصوبوں اور شراکت داری کو فروغ دینے کیلیے تھی، تقریب دونوں ممالک کے درمیان تجارت اور سرمایہ کاری کو مزید فروغ دینے کے لیے جون 2024 میں وزیر اعظم شہباز شریف کے دورہ چین کے تناظر میں منعقد کی گئی ۔ تقریب میں 45 چینی اور 27 پاکستانی کمپنیوں نے شرکت کی۔سی پی سی کے کمیٹی ممبر، چنگ ڈاؤ میونسپل میرین ڈیولپمنٹ بیورو سن ہوان جیانگ نے اپنے ریمارکس میں پاکستان اور چین کے درمیان تاریخی تمام موسموں میں ساتھی کے عزم کا اعادہ کیا، سرمایہ کاری بورڈ کے سیکریٹری رحیم حیات قریشی نے چین اور پاکستان کے درمیان مختلف شعبوں میں مضبوط تعاون کو سراہا۔ انھوں نے باہمی طور پر فائدہ مند تعاون کو فروغ دینے کے لیے دونوں ممالک کے کاروباری اداروں کے درمیان شراکت داری بڑھانے پر زور دیا۔ مزید برآں انھوں نے پاکستان میں ماہی گیری کے شعبے اور چینی سرمایہ کاروں کیلیے پاکستانی حکومت کی جانب سے پیش کردہ مراعات کے بارے میں ایک جامع پریزنٹیشن پیش کی۔ تقریب کا اختتام پاکستانی اور چینی کمپنیوں کے درمیان 64 ملین ڈالر کے 11مفاہمتی یادداشتوں اور ایک معاہدے پر دستخط کے ساتھ ہوا۔ پاکستان فشریز ایکسپورٹ ایسوسی ایشن اور سی فوڈ سپیشلائزڈ کمیٹی آف چائنا کے درمیان ایک ایم او یو پر بھی دستخط کیے گئے جس میں مزید B2B ایکس چینجز، جوائنٹ وینچرز اور فشریز سیکٹر میں تجارت اور سرمایہ کاری کو فروغ دیا گیا۔,business
182,موٹرویز پر الیکٹرک گاڑیوں کیلیے چارجنگ اسٹیشن کے قیام کا فیصلہ,https://www.express.pk/story/2730997/motorways-par-electric-gariyon-keliye-charging-station-ke-qiyam-ka-faisla,حکومت نے ملک بھر کے موٹرویز پر الیکٹرک کاروں کے لیے چارجنگ اسٹیشنز کے قیام کی منظوری دے دی۔ حکومت کی جانب سے جاری ابتدائی پالیسی کے مطابق  وفاقی حکومت نے جمعرات کے روز موٹر ویز پر  40 کے قریب الیکٹرک گاڑیوں کے لیے چارجنگ اسٹیشن کے قیام کی منظوری دی ہے  اور جہاں 39 روپے 75 پیسے فی یونٹ کے حساب سے چارجز وصول کیے جائیں گے۔ اس کے علاوہ حکومت کی جانب سے دو اور تین پہیوں والی الیکٹرک گاڑیوں کی تیاری کے لیے فنانسنگ کی سہولیات فراہم کرنے کی تجویز بی زیر غور ہے۔ ذرائع کے مطابق حالیہ دنوں میں ہونے والی ایک میٹنگ کے دوران پاکستان بینکس ایسوسی ایشن کے چیئرمین ظفر مسعود نے چند تجاویز پیش کیں جس میں دو اور تین پہیوں والی الیکٹرک گاڑیوں کی تیاری کے لیے سہولیات کی فراہمی  کی تجویز بھی شامل تھی۔ ظفر مسعود کی تجویز کے مطابق اس میں دلچسپی رکھنے والی کمپنیوں کو کائیبورپر مزید 3 فیصد اضافے کی شرح سے قرض فراہم کیے جاسکتے ہیں تاکہ بینکوں کو بھی اس سے فائدہ ہو تاہم میٹنگ کے دوران دوسری تجویز کائیبور پر مزید ڈھائی فیصد کی شرح سے قرض فراہم کیے جائیں۔ میٹنگ کے دوران سیکریٹری برائے صنعت کا کہنا تھا کہ اس معاملے پر اسٹیٹ بینک آف پاکستان سے مزید بات کی جاسکتی ہے- انہوں نے کہا کہ اس بات کی اہمیت کو اجاگر کیا کہ الیکٹرک گاڑیوں میں موجود بیٹری کی چوریوں کو روکنے کو یقینی بنایا جانا چاہیے۔ میٹنگ کے دوران ان گاڑیوں کی تیاری کے لیے فنانسنگ کے طریقہ کار پر اطمینان کا اظہار کیا گیا اور اس پر اتفاق کیا گیا کہ وزارت صنعت، فنانس ڈویڑن اور اسٹیٹ بینک باہمی طور پر ان ضوابط کو مزید بہتر بنائیں گے۔ میٹنگ کے دوران سیکریٹری صنعت کا کہنا تھا کہ الیکٹرک گاڑیوں کی تیاری اور انہیں سہولیات فراہمی کے حوالے سے پالیسی ڈرافٹ تکمیل کے آخری مراحل میں ہے اور ان میں ضوابط، چارجنگ اسٹیشنز کے لیے پاورٹیرف اور ملک بھر کے موٹر ویز پر ابتدائی طور پر چالیس کے قریب چارجنگ اسٹیشنز کے قیام کی پالیسی شامل ہے اور اس کی تیاری میں وزارت صنعت ماہرین جن میں عالمی تجربہ رکھنے والے افراد بھی شامل ہیں ان سے مشاورت کی جارہی ہے۔ میٹنگ کے دوران ایڈیشنل سیکریٹری نے کراچی سے پشاور تک موٹرویز پر چالیس ایسے مقامات کی نشاندہی کی جہاں ان گاڑیوں کے لیے چارجنگ اسٹیشنز قائم کیے جاسکتے ہیں اور بتایا کہ اس بات کو یقینی بنایا جائے گا کہ تمام اسٹیشنز کے درمیان کم از کم 120 کلومیٹر تک کا فاصلہ ہو تاہم یہ تمام مقامات اس وقت نیشنل ہائی وے اتھارٹی کی زیر ملکیت ہیں۔ اس موقع پر نیشنل ہائی وے اتھارٹی کے (رائٹ آف وے) چیئرمین نے بتایا کہ اس وقت یہ موٹرویز جن کمپنیوں اور ادارے کے تحت چل رہے ہیں ان سے معاہدوں کی رو سے انھیں ان مقامات پر چارجنگ اسٹیشنز کے قیام کی ہدایات جاری کی جاسکتی ہیں۔,business
183,آئی ایم ایف کی شرط پوری، آمدن کے مقابلے سرکاری اخراجات کم,https://www.express.pk/story/2730996/imf-ki-shart-poori-amdan-ke-muqablay-sarkari-akhrajaat-kam,وفاقی حکومت نے آمدنی کے مقابلے میں سرکاری اخراجات کم کرنے کی آئی ایم ایف کی ایک بڑی شرط پوری کردی،رواں مالی سال کی پہلی سہ ماہی میں اخراجات کی نسبت سرکاری آمدنی نمایاں طور پر بڑھ گئی۔ تفصیلات کے مطابق پہلی سہ ماہی میں 1696ارب سے زائد کا مجموعی فاضل بجٹ رہا، وفاق کی آمدن 4019 ارب، اخراجات 2483 ارب رہے، یوں وفاق کا بجٹ سرپلس 1536ارب رہا. اس دوران صوبوں نے 160 ارب کم اخراجات کیے ،وزارت خزانہ کے مطابق پہلے تین ماہ میں ٹیکس ریونیو 521 ارب، نان ٹیکس ریونیو 2568 ارب روپے تک بڑھ گیا، اس میں ، پیٹرولیم لیوی کی مد میں 40 ارب اضافی وصول کیے گئے. اسٹیٹ بینک کا منافع 2500 ارب روپے تک پہنچ گیا، گزشتہ مالی سال کی اسی مدت میں1031ارب کے مالی خسارے کا سامنا تھا۔,business
184,شہر قائد سمیت ملک کے پانچ بڑے شہروں میں پراپرٹی کے نئے سرکاری نرخ جاری,https://www.express.pk/story/2730995/shehar-quied-samait-malik-ke-paanch-barray-shehron-mein-properly-ke-naye-sarkari-narkh-jari,فیڈرل بورڈ آف ریونیو ( ایف بی آر ) نے شہر قائد سمیت ملک کے مزید پانچ بڑے شہروں کے لیے پراپرٹی کے نئے سرکاری ریٹ جاری کردیئے ہیں۔ جبکہ 45 شہروں کیلئے ریٹس پہلے ہی جاری کیے جا چکے ہیں۔ تفصیلات کے مطابق ایف بی آر نے کراچی، لاہور، کوئٹہ، سرگودھا اور گوادر میں غیر منقولہ پراپرٹی کےنئے ریٹ جاری کیے ہیں اور اس حوالے سے جاری نوٹیفکیشن کے مطابق نئے ریٹس کا اطلاق آج سے ہوگا۔ ایف بی آر نے کراچی کی مختلف رہائشی بستیوں سے پوش ہاؤسنگ سوسائیٹیز تک مختلف اوپن اور رہائشی پلاٹس کے نرخ 700 روپے فی مربع فٹ سے 15 ہزار روپے فی مربع فٹ تک مقرر کیے ہیں۔,business
185,ایف بی آر، انکم ٹیکس گوشوارے جمع کرانے کی مقررہ تاریخ ختم,https://www.express.pk/story/2730994/fbr-income-tax-goshwaray-jama-karanay-ki-muqarara-tareekh-khatam,فیڈرل بورڈ آف ریونیو کی جانب سے ٹیکس ائیر 2024 کیلئے انکم ٹیکس گوشوارے جمع کرانے کی مقررہ تاریخ ختم ہوگئی ہے اور ایف بی آر کی جانب سے گوشوارے جمع کروانے کی تاریخ میں توسیع بھی نہیں کی گئی ہے تاہم گزشتہ رات گئے تک انک۔ٹیکس گوشوارے جمع کروانے والوں کی تعداد  ساڑھے52 لاکھ  سے تجاوز کرگئی. گزشتہ سال کے مقابلے میں ٹیکس گوشواروں کی مجموعی تعداد 85 فیصد بڑھ گئی ہے فیڈرل بورڈ آف ریونیو (ایف بی آر) کے مطابق اکتیس اکتوبر تک ساڑھے باون  لاکھ سے زائد افرادنے گوشوارے جمع کرائے گزشتہ سال کے مقابلے میں فائلرز کی تعداد 23 لاکھ 10 ہزار 604 بڑھ گئی ہے ٹیکس گوشواروں کی مجموعی تعداد سالانہ بنیادوں پر 85 فیصد بڑھ گئی. ذرائع کے مطابق 19 لاکھ 38 ہزار 615 افراد نے قابل ٹیکس آمدن صفر ظاہر کی، اس سال 38.57 فیصدافراد نے قابل ٹیکس آمدن صفر ظاہر کی ہےجولائی 2023 سے اب تک 18 لاکھ 64 ہزار 567 نئے افراد فائلر بنے، جولائی 2024 کے بعد 6 لاکھ 2 ہزاور 351 نئے افراد نے رجسٹریشن کروائی. واضح رہے کہ انکم ٹیکس گوشوارے جمع کرانے کا گذشتہ روز آخری دن تھاایف بی آر نے 15 اکتوبر کو گوشوارے جمع کرانے کی ڈیڈ لائن میں دوسری بار توسیع کر تے ہوئے ٹیکس ریٹرن 31 اکتوبر کی تاریخ مقرر کی تھی جو کہ ختم ہوچکی ہے اور ایف بی آر نے تاریخ میں توسیع بھی نہیں کی ہے جبکہ دوسری جانب حکومت نے نان فائلرز کی آمدن و اخراجات کے آڈٹ کا بھی فیصلہ کیا ہے. حکومت کی جانب سے ملکی ٹیکس قوانین میں سے نان فائلرز کی کیٹیگری ختم کرنے کا فیصلہ کیا ہے اس پر عملدرآمد کی صورت میں نان فائلر افراد کو بھی ٹیکس نادہندگان تصور کیا جا سکتا ہے اور ان کے خلاف ٹیکس قوانین کے تحت کارروائی ہوسکتی ہے ایف بی آر حکام کا کہنا ہے کہ نان فائلر یعنی ایسے افراد جو اپنے سالانہ ٹیکس گوشوارے جمع نہیں کرواتے کی کیٹیگری ختم کیا جائے گا اور نان فائلرز مختلف قسم کی پابندیاں بھی عائد کی جائیں گی. ایف بی آر نے نان فائلرز پر متعدد پابندیاں لگانے کا فیصلہ کیا ہے جن میں سے پانچ ابتدائی طور پر لگائی جائیں گی جن میں جائیداد، گاڑیوں، بین الاقوامی سفر ، کرنٹ اکاؤنٹ کھولنے اور میوچل فنڈز میں سرمایہ کاری پرپابندیاں شامل ہیں۔,business
186,تاجروں کا پٹرولیم مصنوعات کی قیمتوں میں اضافے پر سخت ردعمل,https://www.express.pk/story/2730990/tajro-ka-prolim-msnoaaat-ki-kimto-mi-adaf-pr-skht-rdaaml,تاجروں نے پٹرولیم مصنوعات کی قیمتوں میں اضافے پرسخت ردعمل کا اظہار کرتے ہوئے حکومت سے اضافہ فوری واپس لینے کا مطالبہ کردیا۔ مرکزی تنظیم تاجران پاکستان کے صدر کاشف چوہدری نے پٹرولیم مصنوعات کی قیمتوں میں اضافے پر رد عمل کا اظہار کرتے ہوئے کہا کہ پاکستان بھر کے تاجر پٹرول کی قیمت میں کمی کے بجائے اضافہ کی شدید مذمت کرتے ہیں۔ انکا کہنا تھا کہ عالمی سطح پر پٹرولیم کی قیمتوں میں کمی ہورہی ہے جبکہ پاکستان میں اضافہ حیران کن ہے، حکومت عوام اور انڈسٹری کو ریلیف دینے کے لیے تیار نہیں ہے۔ کاشف چوہدری کا کہنا تھا کہ پٹرولیم مصنوعات کی قیمتوں میں اضافہ افسوسناک اور شرمناک  ہے، پٹرول گیس اور بجلی کی قیمتوں کو کم کرنے تک معیشت کا پہیہ نہیں چل سکتا ہے۔,business
187,وزارت خزانہ نے منی بجٹ کے امکان کو مسترد کردیا,https://www.express.pk/story/2730964/finance-ministry-rejected-the-possibility-of-a-mini-budget,وزیر خزانہ نے مالی سال کے درمیان میں بجٹ اور کسی بھی قسم کی ایڈجسٹمنٹ کے امکان کو مسترد کردیا۔ وزارت خزانہ نے واضح کیا ہے کہ ملک کی معاشی صورت حال مالیاتی پالیسیوں کے موثر ہونے کی عکاس ہے اور اس سے مالیاتی استحکام کی راہ ہموار ہو گئی ہے۔ ترجمان وزارت خزانہ کے مطابق اب تک سامنے آنے والے معیشت کے اعشاریے بالخصوص افراط زر، لارج سکیل مینوفیکچرنگ کی نمو اور درآمدات کے حجم میں سامنے آنے والے رحجانات حکومت کے اندازوں اور توقعات کے عین مطابق ہیں اور مالی سال کے وسط میں بجٹ میں کسی قسم کی ایڈجسٹمنٹ کے جواز کا کوئی سوال پیدا نہیں ہوتا۔ وزارت خزانہ کے مطابق آئی ایم ایف نے بھی معاشی اعشاریوں کے حوالے سے حالیہ دنوں میں اپنی پشین گوئیوں پر نظر ثانی کی ہے جس کے بعد آئی ایم ایف کے اندازے اور تخمینے وزارت خزانہ کے معاشی تخمینوں سے قریب تر ہو گئے ہیں، جاری مالی سال کی پہلی سہ ماہی میں کنزیومر پرائس انڈیکس پر مبنی افراط زر 10.2  فیصد کے حکومتی تخمینے کے برعکس بہتر معاشی پالیسیوں کی وجہ سے  9.2 فیصد رہا اور صرف 1 فیصد فرق دیکھنے میں آیا جسے  عالمی نظیروں اور غیر یقینی عالمی معاشی ماحول کے تناظر میں معمولی کہا جا سکتا ہے۔ وزارت خزانہ کے مطابق آئی ایم ایف نے بھی مالی سال 25-2024کے لیے سی پی آئی افراط زر کا تخمینہ 12.7 فیصد لگایا تھا جس پر نظر ثانی کرنے کے بعد اس تخمینے کو 9.5 تک نیچے لایا گیا ہے اور مجموعی طور پر اس میں 3.2 فیصد کمی لائی گئی ہے۔ وزارت خزانہ کے مطابق حقیقی اور تخمینوں پر مبنی معاشی اندازوں میں کسی قسم کا فرق پالیسی سازی اور بجٹ کی منصوبہ بندی کے حوالے سے زیر استعمال لائے گئے، تخمینوں کے ماڈلز کا کلیدی جزو  ہوتا ہے۔ وزارت خزانہ کے مطابق لارج سکیل مینو فیکچرنگ میں 0.9 فیصد سہ ماہی نمو کے تخمینے کا ہدف پورا ہونے کی بھرپور توقع ہے کیونکہ جولائی میں اس شعبے میں شرح نمو توقعات سے بڑھ کر 2.52 فیصد رہی اگرچہ اگست کے مہینے میں اس میں عارضی کمی دیکھنے میں آئی وزارت خزانہ کے مطابق ٹیکسٹائل سیکٹر جس کا مینوفیکچرنگ سیکٹر میں شیئر سب سے زیادہ 18.2  فیصد ہوتا ہے، بھی پچھلے 24 مہینے مسلسل سکڑاؤ کا شکار رہنے کے بعد مثبت راہ پر چل پڑا ہے۔ علاوہ ازیں آٹو موبائل سیکٹر میں بھی پہلی سہ ماہی میں خاطر خواہ اضافہ دیکھنے میں آیا ہے۔ وزارت خزانہ کے مطابق ایل ایس ایم سیکٹر کی کارکردگی معاشی اہداف سے ہم آہنگ ہے اور سیکٹر کی ابھرنے کی صلاحیت و استحکام اور محصولات کے ہدف کے پائیدار حصول میں اس کا کردار نمایاں ہے۔ وزارت خزانہ کے مطابق پہلی سہہ ماہی میں ایل ایس ایم کی شرح نمو کے حوالے سے ابھی تک دو ماہ (جولائی اور اگست) کے اعداد و شمار سامنے آئے ہیں اور پوری سہ ماہی کے اعداد و شمار سامنے آنے کے بعد اس سیکٹر کی معاشی نمو کے حقیقی اعداد و شمار حاصل ہوں گے۔ اس حوالے سے قبل از وقت تک بندی یا اندازوں کے ذریعے اس اہم سیکٹر کی معاشی نمو کی اٹھان کی درست عکاسی کرنا عبث ہے۔ وزارت خزانہ کے مطابق درآمدات کے شعبہ میں پہلی سہ ماہی کے حقیقی اعداد و شمار کے مطابق درآمدات کا حجم 14.219 ارب ڈالر رہا ہے جبکہ پہلی سہ ماہی کا تخمینہ یا اندازہ 14.062 ارب ڈالر کا تھا۔ ان اعداد و شمار سے درآمدات کے شعبے میں محصولات کی مد میں وصولیوں پر پڑنے والے مثبت اثرات کی اہمیت واضح ہوتی ہے۔ وزارت خزانہ کے مطابق آئی ایم ایف نے جاری مالی سال میں پاکستان کے درآمدات کے تخمینے پر نظر ثانی کرتے ہوئے اپنے 60.5 ارب ڈالرز سالانہ درآمدات کے تخمینے کو 3.3 ارب ڈالر کم کر کے 57.2 ارب ڈالر کر دیا ہے جس کے بعد آئی ایم ایف کا تخمینہ، حکومتی تخمینہ کے قریب تر ہو گیا ہے جو کہ 57.3 ارب ڈالر ہے، وزارت خزانہ کے مطابق مالی سال 2025 کی جولائی-ستمبر سہ ماہی میں ملکی درآمدات میں 15.7 فیصد اضافہ ہوا ہے جو مینوفیکچرنگ اور معیشت کے پیدواری شعبے کی بحالی کے لیے ضروری تھا۔ وزارت خزانہ کے مطابق افراط زر میں کمی  کے مثبت اثرات، گرتی  ہوئی شرح سود اور اس کے نتیجے میں قرض کےحصول کی لاگت میں ہونے والی کمی معیشت کے لیے نیک شگون ہے، معیشت کے اعشاریوں کو سمجھنے اور ان کی درست عکاسی کرنے میں ماہانہ اور موسمیاتی رحجانات کے کلیدی کردار  کی بہت  اہمیت ہے۔ اعلامیے میں کہا گیا ہے کہ عالمی سطح پر اشیا کی قیمتوں میں اتار چڑھاؤ کے باعث ماہانہ بنیادوں پر معاشی اشاریوں میں سامنے آنے والا اتار چڑھاؤ ایک عمومی اور متوقع امر ہے اور ملک کی معاشی نشوونما اور معاشی ترقی کے تخمینوں میں پنہاں ان عوامل کا درست ادراک انتہائی ضروری ہے۔ وزارت خزانہ نے بعض اخبارات میں شائع ہونے والی خبروں میں ملک کی معاشی صورت حال کو غلط اندازوں اور تک بندیوں کی بنیاد پر مخدوش بتا کر آئی ایم ایف کے 7 ارب ڈالر کے پیکج پر سوال اٹھانے کو بے بنیاد اور حقائق کے منافی قرار دیا ہے۔ وزارت خزانہ کے مطابق اس قسم کی خبریں اور تبصرے معاشیات کے کلیدی اعشاریوں سے بے خبری کی عکاس ہیں اور افراط زر، لارج سکیل مینو فیکچرنگ اور درآمدات کے اہداف اور ان کے حصول میں فرق کے دعوے غیر مکمل اور غیر درست اعداد و شمار پر مبنی ہیں جنہیں اہم معاشی  رحجانات پر انحصار کرنے کی بجائے تک بندی اور قیاس آرائیوں کی بنیاد پر تیار کیا گیا ہے جو عوام کو گمراہ کرنے کے مترادف ہے۔ وزارت خزانہ کے مطابق اس قسم کے دعوے اور ان کے نتیجے میں پیش کردہ غلط سلط اعداد و شمار حکومت کے شائع کردہ معاشی اہداف سے بھی مطابقت نہیں رکھتے جس سے گریز کیا جانا چاہیے۔,business
188,زرمبادلہ کے ذخائر 16 ارب 4 کروڑ 90 لاکھ ڈالر کی سطح پر پہنچ گئے,https://www.express.pk/story/2730955/pakistan-foreign-reserve-position-25-oct-2024,اسٹیٹ بینک آف پاکستان نے زرمبادلہ کے ذخائر کی ہفتہ وار رپورٹ جاری کردی۔ اسٹیٹ بینک آف پاکستان کے ترجمان کی جانب سے جاری اعلامیے کے مطابق 25 اکتوبر 2024ء کو ختم ہونے والے ہفتے کے دوران 16 ارب 4 کروڑ 90 لاکھ ڈالر کی سطح پر آگئے۔,business
189,پی آئی اے کی نجکاری، 85 ارب کی جگہ ایک بڈر کی صرف 10 ارب کی بولی,https://www.express.pk/story/2730948/pianijkari-bidderkiboli-intizamia-sirpakarkrrehgai,پاکستان انٹرنیشنل ایئر لائن (پی آئی اے) کی نجکاری کے لیے بڈنگ کی تقریب ہوئی جہاں واحد بولی دہندہ کی پیش کش پر انتظامیہ سرپکڑ کر رہ گئی۔ اسلام آباد میں پی آئی اے کی نجکاری کے لیے بلیو ورلڈ سٹی کنسورشیم کی بولی کھولنے کے لیے تقریب منعقد ہوئی جہاں سیکریٹری وزارت نجکاری جاوید پال اور سیکریٹری نجکاری کمیشن عثمان باجوہ، چیئرمین بلیو ورلڈ سٹی سعد نذیر اور سی ای او بلیو ورلڈ ایوی ایشن میثم رضا، سی ای او بلیو ورلڈ سٹی چوہدری ندیم اعجاز اسٹیج پر موجود رہے۔ بلیو ورلڈ سٹی کنسورشیم نے دوپہر کو ائیر لائن کی خریداری کے لیے واحد بولی جمع کرائی گئی تھی، نمائندہ بلیو ورلڈ کنسورشیم ولی محمد بھی اسٹیج پر موجود تھے۔ بلیو ورلڈ کنسورشیم نے نجکاری کی شرائط کو تسلیم کر لیا اور حکومت نے پی آئی اے کی نجکاری کے لیے کم از کم قیمت 85ارب 3 کروڑ روپے مقرر کردی تھی۔ پی آئی کی نجکاری کے واحد بولی دہندہ نے پی آئی اے کے 60فیصد شیئرز کی صرف 10ارب کی بولی لگائی، اس موقع پر واحد بڈر کی بولی پر قہقہے لگے۔ اسٹیج پر موجود لوگ بھی بولی پر خود مسکرا دیے، جبکہ 152 ارب اثاثوں کی مالیت ایئر لائن کی بولی پر پی آئی اے انتظامیہ نے سر پکڑ لیے اور نجکاری کمیشن کے لوگ بھی بڈ دیکھ کر پریشان ہوگئے۔ نجکاری کمیشن نے پی آئی اے کی نجکاری کے لیے کم ازکم معین کردہ بولی 85 ارب سے زاید مقرر کی تھی تاہم بولی دہندہ کو اپنی بولی پر نظر ثانی کے لیے 30 منٹ کا وقت دے دیا گیا تھا۔ پی آئی اے کی نجکاری کے لیے 30 منٹ بعد بولی دہندہ کنسورشیم نے بولی 10 ارب روپے سے بڑھانے سے انکار کردیا اور 10 ارب روپے کی بولی پر قائم رہنے کا فیصلہ کرلیا۔ سعد نذیر نے کہا کہ حکومت اگر پی آئی اے کی نجکاری نہیں کرتی تو خود چلائے۔ ایکسپریس نیوز سے گفتگو کرتے ہوئے بولی دہندہ کنسورشیم کے نمائندہ اور چیئرمین بلیوورلڈ چوہدری سعد نذیرنے کہا کہ پی آئی اے کے لیے اعلان کردہ کم از کم قیمت بہت زیادہ ہے،کم از کم قیمت اور دی جانے والی بولی میں فرق بہت زیادہ ہے۔ انہوں نے کہا کہ پی آئی اے کے ذمہ 200 ارب روپے کے واجبات ہیں، 85 ارب روپے میں تو نئی ایئر لائن کھڑی ہوجائے گی۔ اس کے ساتھ ہی پی آئی اے کی نجکاری کے لیے بولی کا عمل مکمل ہوگیا، ضابطے کے مطابق نجکاری کمیشن بولی کو وفاقی کابینہ کے سامنے پیش کرے گی۔ قبل ازیں نائب وزیراعظم اور وزیر خارجہ اسحاق ڈار کی زیرصدارت نجکاری کمیشن کا اجلاس ہوا، اسحاق ڈار نے سی سی او پی اجلاس کی صدارت دوحہ سے بذریعہ ویڈیو لنک کی، اجلاس میں نجکاری، فنانس و توانائی کے وزرا سمیت مختلف سیکرٹریز بھی شریک ہوئے۔ اجلاس میں بڈنگ کے حوالے سے پرائس کنٹرول بورڈ کی جانب سے 60 فیصد شیئرز کی تقسیم کی توثیق کردی گئی۔,business
190,زرمبادلہ کی مارکیٹوں میں ڈالر کی پیش قدمی برقرار,https://www.express.pk/story/2730938/zar-e-mubadla-ki-marketon-mein-jumaraat-ko-bhi-dollar-ki-paish-qadmi-barqarar,درآمدی نوعیت کی بڑھتی ہوئی طلب اور جون 2024 تک زرمبادلہ کے سرکاری ذخائر 20ارب ڈالر تک پہنچانے کے لیے متعلقہ ریگولیٹر کی مبینہ خریداری کے باعث زرمبادلہ کی دونوں مارکیٹوں میں جمعرات کو بھی ڈالر کی پیش قدمی برقرار رہی۔ مثبت معاشی اشاریوں اور نئے انفلوز کی توقعات کے باعث انٹربینک مارکیٹ میں کاروباری دورانیے کے دوران ڈالر کی قدر ایک موقع پر 14پیسے کی کمی سے 277روپے 65پیسے کی سطح پر بھی آگئی تھی۔ نان آئل امپورٹس بڑھنے سے طلب ورسد غیر متوازن ہونے اور ایکسپورٹرز کی جانب سے اپنی برآمدی ترسیلات بھنانے کا عمل رکنے سے کاروبار کے اختتام پر ڈالر کے انٹربینک ریٹ مزید 06پیسے کے اضافے سے 277روپے 85پیسے کی سطح پر بند ہوئے۔ اسی طرح اوپن کرنسی مارکیٹ میں بھی ڈالر کی قدر 06پیسے کے اضافے سے 278روپے 78پیسے کی سطح پر بند ہوئی۔,business
191,وفاقی حکومت نے آئی ایم ایف کی ایک اور بڑی شرط پوری کردی,https://www.express.pk/story/2730917/wafaqihakomat-imf-aikorshart-puri,وفاقی حکومت نے عالمی مالیاتی ادارہ ( آئی ایم ایف) کی ایک اور بڑی شرط پوری کردی ہے جس کے مطابق اخراجات کے مقابلے میں حکومتی آمدن میں سالانہ بنیادوں پر نمایاں اضافہ ہوا ہے۔ وفاقی وزارت خزانہ کے مطابق رواں مالی سال کے ابتدائی تین ماہ جولائی تا ستمبر کے دوران اخراجات کے مقابلے میں حکومت آمدن میں نمایاں اضافہ ریکارڈ کیا گیا اور مجموعی بجٹ سرپلس رہا۔ پاکستان میں دو دہائیوں بعد 1696ارب سے زائد کا مجموعی بجٹ سرپلس ریکارڈ ہوا اس عرصے کے دوران صوبوں نے 160 ارب کم اخراجات کیے، وفاق کا بجٹ سرپلس 1536 ارب رہا، اس دوران 3002 ارب روپے سے زیادہ مجموعی پرائمری سرپلس ریکارڈ کیا گیا جبکہ 3 ماہ کے دوران وفاق کی آمدن 4019 ارب اور اخرجات 2483 ارب رہے۔ وزارت خزانہ کے مطابق جولائی تا ستمبر ٹیکس ریونیو 521 ارب، نان ٹیکس ریونیو 2568 ارب بڑھا،گزشتہ مالی سال کے دوران اسی مدت میں 1031 ارب کا مالی خسارہ ہوا تھا۔ مزید بتایا گیا کہ اس عرصے کے دوران فیڈرل بورڈ آف ریونیو (ایف بی آر) نے 2 ہزار 56 ارب روپے ٹیکس جمع کیا جبکہ نان ٹیکس ریونیو میں 2568 ارب اضافہ اور حجم 3021 ارب روپے تک پہنچ گیا ہے۔ علاوہ ازیں رواں سال کی پہلی سہہ ماہی(جولائی تا ستمبر) میں اسٹیٹ بینک کا منافع 2500 ارب روپے تک پہنچ گیا، پیٹرولیم لیوی کی مد میں عوام سے 40 ارب اضافی وصول ہوئی اور مجموعی حجم 262 ارب رہا ہے۔,business
192,ایف بی آر نے محصولات میں اضافے کیلیے ایڈوانس اسٹاک رجسٹر سسٹم متعارف کروادیا,https://www.express.pk/story/2730916/f-bi-are-ne-mehsoolat-mein-izafay-keliye-advance-stock-register-system-muta-arif-krwadya,فیڈرل بورڈ آف ریونیو (ایف بی آر) نے ٹیکس ایڈمنسٹریشن کو بہتر بنانے اور محصولات میں اضافہ کرنے کے لئے ایڈوانس اسٹاک رجسٹر سسٹم متعارف کروادیا ۔ فیڈرل بورڈ آف ریونیو کے مطابق چیئرمین فیڈرل بورڈ آف ریونیو کی ہدایت پر اور ایف بی آر کی ڈیجیٹائزیشن کی کوششوں کے تسلسل میں ٹیکس ایڈمنسٹریشن کو بہتر بنانے اور محصولات میں اضافہ کرنے کے لئے ایف بی آر نے انفارمیشن سنٹر2.0 پلیٹ فارم سے ایڈوانس اسٹاک رجسٹر سسٹم لانچ کردیا ہے۔ یہ جدید ڈیجیٹل انفرا اسٹرکچر ٹیکس افسران کو رئیل ٹائم میں رجسٹرڈ افراد کے ڈیٹا تک مکمل رسائی فراہم کرتا ہے جس سے شفافیت بڑھے گی اور انکم ٹیکس اور سیلز ٹیکس قوانین پر عمل درآمد کو یقینی بنایا جا سکے گا۔ انفارمیشن سنٹر2.0 میں دستیاب اسٹاک رجسٹر ایک جدید مینجمنٹ انفارمیشن اور رپورٹنگ سسٹم کے طور پر کام کرے گا جس سے ٹیکس افسران آسانی سے تفصیلی اسٹاک ڈیٹا حاصل کر سکیں گے تاکہ ٹیکس کا درست تخمینہ لگا کر ٹیکس چوری کے خطرات کو کم کیا جا سکے۔ اس سسٹم کے تحت ٹیکس دہندگان کی پروفائلز کو یکجا کردیا گیا ہے جس میں انکم ٹیکس اور سیلز ٹیکس کے جمع کرائے گئے گوشواروں کی تاریخ، خلاصے اور مجاز نمائندوں کی پروفائلز بھی شامل ہوں گے۔ اس مربوط رسائی سے ٹیکس اور ڈیکلیریشن کا موازنہ ہو سکے گا جس سے جامع نگرانی کی صلاحیت میں اضافہ ہوگا۔ اس سسٹم سے اسٹاک کی نقل وحمل مثلاً مقدار، قیمتیں اورلین دین کی تاریخیں تفصیلی طور پر ریکارڈ کرنے میں مدد ملے گی جس سے ٹیکس افسران کو قوانین پر عمل درآمد کرانے اور درست اسٹاک اور کمپلائنس رپورٹس مرتب کرنے میں آسانی ہوگی،  انفارمیشن سنٹر 2.0 پورٹل سے ایف بی آر کی صلاحیت میں اضافہ ہوگا جس سے قومی معیشت کو تقویت ملے گی۔ یہ پلیٹ فارم مختلف ڈیٹا اسٹریمز کو یکجا کرے گا جن میں سیلز ٹیکس کے ضمیمہ جات، کسٹمز کی درآمدات کی تفصیلات، ٹیکس دہندگان کی بطور ودہولڈیز اور ود ہولڈنگ ایجنٹس رپورٹس شامل ہوں گی۔ جس سے ٹیکس کی نگرانی کے لئے ایک موثر اور جامع فریم ورک قائم ہو گا۔ اس سسٹم تک رسائی آئی آر آئی سی پر صرف ایف بی آر کی فیلڈ فارمیشنز کے ٹیکس افسران کو دستیاب ہو گی۔ اس سسٹم میں جدید فلٹر اور سرچ فنکشنیلٹیز شامل ہیں جن کے ذریعے درست تخمینہ اور کمپلائنس میں مدد دینے کے لیے ڈیٹا کی تیز ترین دستیابی ممکن ہو سکے گی۔ ایف بی آر کوجدید ترین بنانے کے عزم سے ہم آہنگ یہ اقدام محصولات جمع کرنے کی کوششوں میں ایک اہم پیش رفت کی حیثیت رکھتا ہے جس سے ریونیو جنریشن میں اضافہ اور پائیدار اقتصادی ترقی کے مابین توازن قائم ہو سکے گا۔ اس سے موثر رپورٹنگ کو فروغ ملے گا، ٹیکس چوری میں کمی واقع ہوگی اور کاروباری لینڈ اسکیپ میں فنانشل مینجمنٹ مضبوط ہوگی جس سے ایک مرکزی اور شفاف ڈیٹا ایکو سسٹم کے ذریعے ٹیکس قوانین کی پیروی یقینی بنائی جا سکے گی۔,business
193,صارفین نے نیپرا کو ربڑ اسٹیمپ قرار دے دیا، کے الیکٹرک کو نوازنے کا الزام,https://www.express.pk/story/2730902/sarfin-ne-nepra-ko-rabar-stamp-qarar-de-diya-kelectric-ko-nawazine-ka-alzaam,اسلام آباد: نیشنل الیکٹرک پاور ریگولیٹری اتھارٹی (نیپرا) نے کراچی میں بجلی کمپنی کے الیکٹرک کو نوازنے کا الزام مسترد کردیا۔ نیپرا میں کے الیکٹرک صارفین کے لیے ستمبر میں ماہانہ فیول ایڈجسٹمنٹ کی مد میں بجلی کی قیمت میں 16 پیسے کمی کی درخواست پر سماعت ہوئی۔ کے الیکٹرک حکام نے کہا کہ ستمبر میں بجلی پیداوار میں گیس کا استعمال تقریبا برابر ہی رہا ہے، ریفرنس میں آر ایف او 13 فیصد تھا جو کم ہوکر 2.2 فیصد پر آگیا ، فرنس آئل کے استعمال میں معمولی اضافہ ہوا جس کا زیادہ اثر نہیں ہوا۔ صارفین نے کہا کہ نیپرا کی سماعت فکسڈ میچ ہوتا ہے، کے الیکٹرک نے 58  روپے فی یونٹ والا بجلی کارخانہ بند رکھا ہوا ہے، لیکن پیسے وصول کیے جارہے ہیں۔ نمائندہ جماعت اسلامی نے کہا کہ نیپرا ربڑ اسٹیمپ کا کردار ادا کر رہا ہے، کراچی میں لوڈ شیڈنگ اسی طرح ہو رہی ہے، کے الیکٹرک کا جنریشن لائسنس کینسل ہو نا چاہئے ، سستی بجلی موجود ہے ہمیں وہ دی جائے، نیپرا کے الیکٹرک کو نوازنے کے لیے کردار ادا کر رہا ہے۔ ممبر نیپرا نے کہا کہ اتھارٹی پر نوازنے کا الزام نہ لگائیں۔ کراچی چیمبرز نے مطالبہ کیا کہ کے الیکٹرک فوری طور پر پرانے پلانٹس کو تبدیل کرے۔ سماعت میں کرنٹ لگنے سے جاں بحق افراد کے لواحقین کو معاضہ دلوانے کا مطالبہ بھی کیا گیا۔ ممبر نیپرا نے کہا کہ کرنٹ لگنے والوں کو معاوضہ دلوانا ہمارا اختیار نہیں ، ہم اس کے باوجود اختیارات سے تجاوز کر کے معاوضہ دلواتے ہیں ، نیپرا باقاعدہ تحقیقات کے ذریعے کرنٹ لگنے کے واقعات پر فیصلہ جاری کرتا ہے۔,business
194,موسمیاتی تبدیلی سے 2070 تک ترقی پذیر ممالک کی جی ڈی پی 17فیصد تک کم ہوسکتی ہے، اے ڈی بی,https://www.express.pk/story/2730901/musamiati-tabdeeli-se-2070-tk-traqqi-pazeer-mumalik-ki-gdp-17-fisad-tk-km-hoskti-adb,ایشیائی ترقیاتی بینک نے موسمیاتی تبدیلی کے سبب 2070 تک ترقی پذیر ممالک کی مجموعی ملکی پیداوار (جی ڈی پی) 17 فیصد تک کم ہونے کا امکان ظاہر کیا ہے۔ اے ڈی بی کی موسمیاتی تحقیق پر مبنی تجزیاتی رپورٹ میں بتایا گیا ہے کہ اگر ماحولیاتی تبدیلیوں پر قابو نہ پایا گیا تو سن 2100 تک یہ نقصان بڑھ کر 41 فیصد تک پہنچ سکتا ہے۔ بڑھتی ہوئی سمندری سطح اور گرتی ہوئی لیبر پروڈکٹیوٹی جیسے عوامل ان معاشی نقصانات کی بڑی وجوہات ہیں، ان وجوہات کے باعث کم آمدنی والے اور نازک معیشت والے ممالک زیادہ متاثر ہوں گے۔ رپورٹ کے مطابق اگر موسمیاتی تبدیلی کا سلسلہ جاری رہا تو 2070 تک 30 کروڑ افراد ساحلی سیلاب سے متاثر ہو سکتے ہیں جبکہ اربوں ڈالر مالیت کے ساحلی اثاثے بھی تباہی کی زد میں آسکتے ہیں۔ صدر اے ڈی بی مساتسگو اساکاوا کا کہنا تھا کہ موسمیاتی تبدیلیوں نے طوفانوں، ہیٹ ویوز اور سیلابوں کو شدید بنا دیا ہے جس سے خطے میں بے مثال معاشی چیلنجز اور انسانی مشکلات پیدا ہو رہی ہیں۔ صدر اے ڈی بی مساتسگو اساکاوا نے موسمیاتی اقدامات کی فوری ضرورت پر زور دیا ہے تاکہ ان اثرات کو کم کیا جا سکے۔ اے ڈی بی  کے سروے کے مطابق خطے کے 14 ممالک کے 91 فیصد افراد موسمیاتی تبدیلی کو سنجیدہ مسئلہ سمجھتے ہیں اور حکومتوں سے مزید اقدامات کی توقع رکھتے ہیں۔ خطے کو موسمیاتی تبدیلیوں کے مطابق ڈھالنے کے لیے ہر سال 102 سے 431 ارب ڈالر کی ضرورت ہے جبکہ 2021-2022 میں صرف 34 ارب ڈالر فراہم کیے گئے تھے۔ حکومتی اصلاحات اور نجی سرمایہ کاری کی ضرورت ہے تاکہ کلائمیٹ فنانس کے شعبے میں اضافہ کیا جاسکے۔ خطے میں توانائی کے نئے ذرائع اپنانے اور مقامی و عالمی کاربن مارکیٹس کے قیام کے لیے سازگار ماحول موجود ہے جس سے کم قیمت میں موسمیاتی اہداف حاصل کیے جا سکتے ہیں۔,business
195,سونے کی قیمت میں کمی، چاندی کے نرخ نئی بلند ترین سطح پر پہنچ گئے,https://www.express.pk/story/2730898/sone-ki-qeemat-min-kami-chandi-ke-narkh-nayi-baland-tarin-sath-par-pohch-gaye,کراچی: بین الاقوامی بلین مارکیٹ میں فی اونس سونے کی قیمت 7ڈالر کی کمی سے 2777ڈالر کی سطح پر آگئی۔ اس باعث مقامی صرافہ مارکیٹوں میں بھی جمعرات کو 24 قیراط کے حامل فی تولہ سونے کی قیمت 700روپے کی کمی سے 287200 روپے کی سطح پر آگئی اور دس گرام سونے کی قیمت بھی 600روپے کی کمی سے 246228 روپے کی سطح پر آگئی۔ اسکے برعکس بین الاقوامی بلین مارکیٹ میں فی اونس چاندی کی قیمت بڑھ کر 33.56ڈالر کی سطح پر آنے سے مقامی سطح پر چاندی کی فی تولہ قیمت 100روپے کے اضافے سے ملکی تاریخ میں پہلی بار 3450روپے کی نئی بلند ترین سطح پر پہنچ گئی۔,business
196,ملک میں 2ماہ کیلیے سی این جی اسٹیشنز بند کرنے کا فیصلہ,https://www.express.pk/story/2730884/mlk-mi-2ma-kili-si-ain-ji-asishnz-bnd-krn-ka-fisl,سخت سردی کے سبب ملک بھر میں 2 ماہ کے لیے سی این جی اسٹیشنز بند کر نے کا فیصلہ کیا گیا ہے۔ ذرائع کے مطابق دسمبر اور جنوری کے سخت سردی والے 2 مہینوں میں ملک بھر میں سی این جی اسٹیشن بند کر دیے جائیں گے، ان 2 ماہ میں جو ملکی صنعت گیس سے بجلی پیدا کرکے کام کرتی ہے اس کو بھی گیس کی فراہمی بند رہے گی۔ یہ فیصلہ قدرتی گیس کے گھریلو صارفین کو موسم سرما میں مسلسل فراہمی یقینی بنانے کے لیے کیا گیا۔ چاروں صوبوں میں گیس سے بجلی پیدا کرنے یا کیپٹو پاور اسٹیشنوں کے لیے دسمبر 2024 تا جنوری 2025 تک گیس کی فراہمی روک دی جائے گی، انڈسٹری بجلی کمپنیوں کی بجلی استعمال کرے گی۔ سوئی ناردرن گیس کمپنی لمیٹڈ نے ہدایت کی ہے کہ یکم دسمبر 2024 سے 31جنوری 2025 تک سی این جی اسٹیشنز بند رکھنے کے احکامات جاری کرے۔,business
197,بجلی پلانٹس کو ملکی کوئلے کی سپلائی کیلیے ریلوے ٹریک بنے گا، سندھ حکومت,https://www.express.pk/story/2730852/bijli-plants-ko-mulki-koylay-ki-supply-keliye-railway-track-banay-ga-sindh-hukoomat,پاکستان ریلوے پاور پلانٹس کوملک سے نکلنے والا سستا کوئلہ سپلائی گا۔ ریلوے کو پاور پلانٹس کو کوئلہ پہنچانے کے لیے ٹریک بچھانے کا کنٹریکٹ مل گیا،سندھ حکومت نے تھر کول سے کوئلہ پاور پلانٹس کو پہچانے کے لیے ریلوے کو 54 ارب روپے کے فنڈز بھی جاری کر دیے۔ ریلوے ان فنڈ سے 105 کلومیٹر طویل ریلوے ٹریک بچھائے گا۔ ریلوے ٹریک بچھانے کے ساتھ ساتھ 8 اسٹیشن بھی قائم کیے جائیں گے۔ رپورٹ کے مطابق حکومت نے پاور سیکٹر کو امپورٹڈ کوئلے کے بجائے مقامی کوئلے پر چلانے کے لیے کام شروع کر دیا ہے، اس سلسلے میں ابتدا میں دو پاور پلانٹس جامشورو اور لکی پاور پلانٹ کو کو کوئلہ فراہم کیا جائے گا۔ اس کے لیے ریلوے ٹریک بچھانے کا ساتھ ساتھ ٹرمینل اور مکمل سسٹم بھی بچھایا جائے گا۔ ریلوے ٹریک میرپور خاص، چھور سے ہوتا ہوا تھر کول کے پاس جاکر مکمل ہوگا۔ پاور پلانٹس کو مقامی کوئلہ ملنے سے بجلی کی پیداواری لاگت میں بھی 30 سے 40 فیصد تک کمی ہوگی جس کا فائدہ براہ راست عوام کو ملے گا. چیئرمین ریلوے مظہر علی شاہ نے اس سلسلے میں ٹریک سائیٹ کا مکمل دورہ کیا اور سندھ گورنمنٹ کو اس پر تفصیلی رپورٹ بھی فراہم کر دی۔ یہ پروجیکٹ سندھ گورنمنٹ کی معاونت سے مکمل کیا جا رہا ہے ۔ریلوے ذرائع کا کہنا ہے کہ جیسے جیسے حکومت مزید پاور پلانٹس کو تھر سے نکلنے والا کوئلہ سپلائی کرنے کیلئے معاہدے کرتی رہے گی اسی حساب سے جہاں جہاں ٹریک بچھانے کی ضرورت ہوگی وہاں نیا ٹریک بچھایا جائے گا اور جہاں پرانا ٹریک ہے، اسے اپ گریڈ کر کے پاور سیکٹر کو مقامی کوئلہ فراہم کیا جائے گا۔ ٹریک بچھانے سے آس پاس کی آبادی کو بھی فائدہ ہوگا کیونکہ آباد کاری اور کمرشلائزیشن بھی ساتھ ساتھ شروع ہو جائے گی۔,business
198,اہداف میں ناکامی، عوام پر مزید ٹیکس یا آئی ایم ایف سے مذاکرات، حکومت کے پاس 2 آپشن,https://www.express.pk/story/2730846/awam-par-mazeed-tax-ya-imf-se-mazakraat-hukoomat-ke-paas-2-option,"بین الاقوامی مالیاتی فنڈ کے ساتھ 7 ارب ڈالر کے معاہدے کو حتمی شکل دینے کیلیے استعمال کیے جانے والے معاشی مفروضوں کا حصول اس کی منظوری کے ایک ماہ کے اندر ہی ناکامی سے دوچار ہوگیا ۔ جس سے حکومت کے پاس صرف 2 راستے بچے ہیں کہ وہ معاہدہ پر دوبارہ مذاکرات کرے یا مزید ٹیکسوں کے ذریعے معیشت کا گلا گھونٹتے رہیں۔ سرکاری اعدادوشمار بتاتے ہیں قریباً 13 ہزار ارب روپے کا ٹیکس ہدف حاصل کرنے کیلیے4 اہم بنیادی مفروضے اقتصادی ترقی کی شرح، افراط زر، بڑے پیمانے پرپیداوار اور درآمدات دیے گئے تھے مگران میں سے 3 مفروضے اس مالی سال کی پہلی سہ ماہی کے اختتام تک غلط ثابت ہو چکے ہیں۔ وفاقی حکومت نے چاروں صوبائی حکومتوں کی طرف سے حد سے زیادہ وعدے کرلیے اورصوبائی حکومتیں بھی معاہدے کے نفاذ سے ہی ان شرائط کو پوری کرنے کیلیے مسلسل تگ ودو ہی کر رہی ہیں ۔ پہلی سہ ماہی (جولائی تا ستمبر) کے سرکاری اعدادوشمار سے سامنے آیا کہ فیڈرل بورڈ آف ریونیو کے ٹیکس وصولی کے ہدف سے لے کر صوبائی کیش سرپلس رہنے تک کوئی بھی ہدف حاصل نہیں ہو سکا ۔ نائب وزیر اعظم اسحاق ڈار نے بھی مارکیٹ کے ذریعے طے شدہ شرح مبادلہ کے نظام کے خلاف کھلے عام بات کی ہے جو 7 ارب ڈالر پروگرام کا ایک اور بنیادی ہدف ہے۔ آئی ایم ایف پاکستان پر پھر دباؤ ڈال رہا ہے کہ وہ روپے کی قدر میں مزید کمی کرے حالانکہ اسحاق ڈار کے مطابق روپے کی قدر پہلے ہی کم از کم 16 فیصد تک زیادہ گر چکی ہے۔ کئی لوگوں نے آئی ایم معاہدہ ہوتے ہی آئی ایم ایف معاہدے پر عمل درامد کے حوالے سے سنگین مسائل کی پیش گوئی کردی تھی جو اس بات کی نشاندہی کرتی ہے کہ دونوں اطراف کے مذاکرات کاروں نے اسے کتنے برے طریقے سے انجام دیا تھا ۔ ایکسپریس ٹریبیون نے پہلے ہی رپورٹ کر دیا تھا کہ پاکستان نے آئی ایم ایف کے ساتھ ایک غلط معاہدے کو حتمی شکل دے ہے جو پٹڑی سے جلد اتر سکتا ہے۔ ذرائع نے بتایا جی ڈی پی کی شرح نمو 3 فیصد رہنے کے مفروضے کے سوا باقی تین ترقی کے خود مختار اشارئے افراط زر، درآمدات اور بڑے پیمانے پر پیداوار پہلی سہ ماہی میں نمایاں طور پر اہداف سے بہت پیچھے رہے ہیں ۔ 12.9 فیصد کی متوقع افراط زر کی شرح کے برعکس پہلی سہ ماہی میں اوسط افراط زر 9.2 فیصد پر رہا۔ وزارت خزانہ کی اکتوبر کیلئے مہنگائی کی نئی پیش گوئی کے درمیان یہ پیش رفت سامنے آئی۔اس نے ماہانہ آؤٹ لک رپورٹ میں بتایا ""توقع ہے اکتوبر میں افراط زر 6 اور7 فیصد کی حد میں رہے گا اور نومبر تک 5.5سے6.5 فیصدتک مزید کم ہو جائے گا""۔ اسی طرح درامدات میں17 فیصد اضافے کو 13 کھرب روپے کے ٹیکس وصولی ہدف تک پہنچنے کیلئے استعمال کیا گیا لیکن طلب میں کمی کی وجہ سے پہلی سہ ماہی میں درآمدات میں صرف 8 فیصد اضافہ ہوا۔ بڑے پیمانے پر پیداواری نمو بھی پہلی سہ ماہی میں 1.3 فیصد رہی جبکہ اسکا تخمینہ 3.5 فیصد لگایا گیا تھا ۔ ایف بی آر نے پہلے ہی پہلی سہ ماہی میں 90 ارب روپے کی ٹیکس کمی دکھائی ہے ۔ اندرونی اندازوں سے ظاہر ہوتا ہے ٹیکس کی کمی رواں سال دسمبر تک 350 ارب سے 400 ارب روپے تک جا سکتی ہے۔پہلی سہ ماہی کے نتائج اور دوسری سہ ماہی کے ابتدائی آثار دیکھنے کے بعد حکومت کو مالیاتی فریم ورک کیلئے استعمال کئے گئے مفروضوں کو دوبارہ کھولنا ہو گا یا پھر غیر حقیقی اہداف کا تعاقب کرتے رہنا ہو گا۔ رواں مالی سال کیلئے آئی ایم ایف نے 12 ہزار 902ارب روپے کے ٹیکس اہداف دیئے ہیں ،جس پر حکومت نے عملدرآمد کرتے ہوئے تاجروں اور کاروباری اداروں سے اضافی وصولی کے وعدے کے ساتھ کم از کم 1002 ارب روپے کے اضافی ٹیکس لگائے ۔ قیمتوں میں معمولی اضافے (افراط زر کے علاوہ جی ڈی پی نمو) کے اثرات کا تخمینہ رواں مالی سال کیلئے 1057 ارب روپے لگایا گیا ہے۔ اس میں سے پہلی سہ ماہی میں مہنگائی کے اثرات کا تخمینہ 281 ارب روپے تھا لیکن سنگل ڈیجیٹ افراط زر کی وجہ سے اس کا حقیقی اثر بمشکل 130 ارب روپے رہا۔ دوسری سہ ماہی کیلئے خود مختار ترقی کے اثرات کا تخمینہ 484 ارب روپے لگایا گیا ہے لیکن اس کی حقیقی قیمت 230 ارب روپے سے زیادہ نہیں ہو سکتی۔ عوامی سطح پر دستیاب اشارئے بتاتے ہیں ایف بی آر کوسیلز ٹیکس اور ایکسائز ڈیوٹی کی مد میں 125 ارب روپے کی اضافی کمی ہوسکتی ہے۔ درآمدی دباؤ کے اثرات کا تخمینہ تمام درآمدی ٹیکسوں کے حساب سے 320 ارب روپے ہے۔ان میں سے کچھ منفی اثرات ٹیکس کی بلند شرحوں کی وجہ سے قریباً 225 ارب روپے کی اضافی آمدنی سے دور ہوں گے۔ صوبائی حکومتیں بھی 342 ارب روپے کی مطلوبہ نقدی سرپلسز ظاہر نہیں کر سکیں اور پہلی سہ ماہی میں ہدف سے 182 ارب روپے کم رہیں۔ جس کے باعث بنیادی بجٹ کے اضافی ہدف کو مزید نقصان پہنچے گا۔ صوبائی حکومتوں نے بھی قومی مالیاتی معاہدے پرہچکچاتے ہوئے دستخط کئے جبکہ آنے والے ہفتوں میں کچھ مزید اہم شرائط چھوٹ جائیں گی۔",business
199,نان آئل امپورٹس بڑھنے سے  زرمبادلہ کی دونوں مارکیٹوں میں  ڈالر کی قدر میں اضافہ,https://www.express.pk/story/2730789/nan-oil-amports-bherne-se-zar-e-mubadla-ki-dono-marketon-mein-dollar-ki-qader-mein-izafah,نان آئل امپورٹس بڑھنے سے طلب ورسد غیر متوازن ہونے اور ایکسپورٹرز کی جانب سے اپنی برآمدی ترسیلات بھنانے کا عمل رکنے کے باعث زرمبادلہ کی دونوں مارکیٹوں میں بدھ کو بھی ڈالر کی پیش قدمی جاری رہی۔ نائب وزیراعظم کی جانب سے امریکی ڈالر کی 240روپے کی حقیقی ویلیو کے بیان اور سعودی عرب کی پاکستان میں سرمایہ کاری حجم 60 کروڑ ڈالر بڑھاکر 2ارب 80 کروڑ ڈالر تک کرنے کی خبر سے انٹربینک مارکیٹ میں کاروباری دورانیے کے دوران ڈالر کی قدر ایک موقع پر 12پیسے کی کمی سے 277روپے 62پیسے کی سطح پر بھی آگئی تھی۔ اس دوران درآمدی نوعیت کی ڈیمانڈ آنے سے کاروبار کے اختتام پر ڈالر کے انٹربینک ریٹ 05پیسے کے اضافے سے 277روپے 79پیسے کی سطح پر بند ہوئے جبکہ اوپن کرنسی مارکیٹ میں بھی ڈالر کی قدر 06پیسے کے اضافے سے 278روپے 72پیسے کی سطح پر بند ہوئی۔ ماہرین کا کہنا ہے کہ 4نومبر کو نئی مانیٹری پالیسی میں شرح سود اگر بڑی نوعیت کی کمی کی گئی تو معیشت میں زرمبادلہ کی طلب میں اضافے کا خدشہ ہے لہذا نئی مانیٹری پالیسی میں تبدیل ہونے والے پالیسی ریٹ کے بعد ہی شرح مبادلہ کی درست سمت کا تعین ہوسکے گا۔,business
200,پی سی بی : سلمان نصیر سی ای او پی ایس ایل اور سمیر احمد چیف آپریٹنگ آفیسر تعینات,https://www.express.pk/story/2732294/salman-naseer-ceo-psl-aur-sameer-ahmed-chief-operation-officer-pcb-muqarrer,پاکستان کرکٹ بورڈ کے چیف آپریٹنگ آفیسر سلمان نصیر کو چیف ایگزیکٹو آفیسر پاکستان سپر لیگ مقرر کردیا گیا جب کہ ان کی جگہ بیورو کریٹ سمیر احمد سید کو پاکستان کرکٹ بورڈ کا نیا چیف آپریٹنگ آفیسر تعینات کردیا گیا ہے۔ ذرائع  کے مطابق نیشنل کرکٹ اکیڈمی میں پی سی بی سربراہ محسن نقوی کی صدارت میں ہونے والے بورڈ آف گورنرز کے اجلاس میں سلمان نصیر اور سمیر احمد سید کے تقرر وتبادلے کی منظوری دی گئی ہے۔ اجلاس میں پاکستان کرکٹ ٹیم کی کارکردگی پر اطمینان کا اظہار کرنے کے ساتھ مستقبل کے لائحہ عمل پر مشاورت بھی کی گئی۔ اجلاس میں بورڈ آف گورنرز کے رکن سجاد کھوکھر، تنویر پانہزائی، طارق سرور، سابق ٹیسٹ کرکٹر ظہیر عباس سمیت دیگر اراکین نے شرکت کی۔بی او جی کے چند اراکین نے ورچوئل حصہ لیا۔,sports
201,اگر آسٹریلیا سے شکست ہوئی تو! بھارتی بورڈ نے منجمنٹ میں تبدیلیوں کا اشارہ دیدیا,https://www.express.pk/story/2732285/if-defeated-by-australia-bcci-signaled-changes-in-management,بارڈ گواسکر ٹرافی میں بھارتی ٹیم کو اگر آسٹریلیا کیخلاف شکست کا منہ دیکھنا پڑا تو ٹیم مینجمنٹ میں بڑی تبدیلیاں کرنے پر غور شروع کردیا گیا۔ میڈیا رپورٹس کے مطابق کیویز کے ہاتھوں روہت الیون کو ہوم گراؤنڈ پر تاریخی کلین سوئپ کے بعد شدید تنقید کا سامنا ہے جبکہ بورڈ کے اعلیٰ عہدیداروں نے آسٹریلیا روانگی سے قبل کپتان، ہیڈکوچ اور سلیکٹرز کو طلب کرکے 6 گھنٹے طویل میٹنگ کی، جس میں کیویز کیخلاف ہوم گراؤنڈ کلین سوئپ سے متعلق سوالات کیے گئے۔ رپورٹس میں کہا گیا ہے کہ اگر آسٹریلیا کے ہاتھوں بھارتی ٹیم کو ٹیسٹ سیریز میں شکست ہوئی تو ٹیم کیلئے مستقبل میں ٹیسٹ اور وائٹ بال فارمیٹس کیلئے الگ الگ کوچز تعینات کیے جائیں گے۔ مزید پڑھیں:کلین سوئپ شکست؛ بھارتی ہیڈکوچ، سلیکٹرز، کپتان پر سوالات کی بوچھاڑ ابھی سابق کرکٹر گوتم گمبھیر تینوں فارمیٹس میں ٹیم انڈیا کے ہیڈ کوچ کی ذمہ داریاں نبھا رہے ہیں جنہیں راہول ڈریوڈ کے بعد عہدہ سونپا گیا تھا تاہم انکی نگرانی میں بھارت کو سری لنکا سے ون ڈے جبکہ کیویز سے ہوم گراؤنڈ پر شکستوں کو منہ دیکھنا پڑا ہے۔ انگلینڈ اور پاکستان ماضی میں ٹیسٹ اور وائٹ بال فارمیٹ کیلئے الگ الگ کوچز کے ساتھ کام کرچکے ہیں لیکن بھارتی ٹیم کیساتھ یہ پہلا تجربہ ہوگا۔,sports
202,پاکستان کے طیب اکرام 8 سالہ مدت کیلیے انٹرنیشنل ہاکی فیڈریشن کے صدر منتخب,https://www.express.pk/story/2732282/tayyab-ikram-was-elected-president-of-ihf-for-8-years,پاکستان کے طیب اکرام انٹرنیشنل ہاکی فیڈریشن (آئی ایچ ایف) کے 8 سالہ مدت کیلئے صدر منتخب ہوگئے۔ فیڈریشن کی جانب سے طیب اکرام کے صدر بننے کا باضابطہ اعلان کردیا گیا، انکی صدارت کی 4 سالہ مدت کو بڑھا کر 8 سال کی منظوری دی گئی ہے۔ طیب اکرام کے بلامقابلہ صدر ایف آئی ایچ منتخب ہونے کا اعلان مسقط عمان میں ایف آئی ایچ کانگریس اجلاس میں کیا گیا۔ طیب اکرام کا تعلق لاہور سے ہے، وہ 2035 تک صدر انٹرنیشنل ہاکی فیڈریشن کی ذمہ داریاں نبھائیں گے۔ مزید پڑھیں:ہاکی پلئیر سفیان خان نے اپنا ایوارڈ 'پاکستان' کے نام کردیا نریندر بٹرا کے مستعفی ہونے پر طیب اکرام 2 برس سے صدر کے فرائض نبھارہے تھے، اب مدت ختم ہونے پر دوبارہ ایف ائی ایچ کے انتخابات ہوئے، جس میں طیب اکرام کے مقابلے میں کوئی امیدوار سامنے نہیں آیا تھا۔ طیب اکرام کا کہنا ہے کہ ہاکی ورلڈ کی صدارت بہت بڑا اعزاز ہے، پہلے سے زیادہ خدمت کرنے کا موقع ملا ہے، ہاکی کی ترقی کے لیے جو بھی ممکن ہوسکا، وہ کرنے کی کوشش کروںگا۔,sports
203,ہاکی پلئیر سفیان خان نے اپنا ایوارڈ 'پاکستان' کے نام کردیا,https://www.express.pk/story/2732278/hockey-player-sufyan-khan-named-his-award-for-pakistan,انٹرنیشنل ہاکی کی رائزنگ اسٹار کیٹیگری میں پہلا ایوارڈ جیتنے والے سفیان خان نے اپنا ایوارڈ پاکستان کے نام کردیا۔ گزشتہ روز سالانہ ایوارڈ گالا کی تقریب میں سفیان خان کو رائزنگ اسٹار کیٹیگری میں ایوارڈ سے نوازا گیا تھا، ایوارڈ جیتنے کے بعد انہوں نے کہا کہ پاکستان ہاکی میں نمایاں مقام رکھتا ہے، اولمپکس، ورلڈکپ سمیت بے شمار انرنیشنل ایونٹس میں پاکستان نے فتوحات پاکر اپنی برتری ثابت کی ہے، اب بھی پاکستان کی ہاکی ختم نہیں ہوئی۔ سفیان خان نے کہا کہ لڑکوں میں ٹیلنٹ ہے، خواہش ہے کہ ایک بار پھر پاکستان دنیا میں پہلے جیسا مقام پائے، ملک کی نیک نامی کے لیے جو بھی ممکن ہوسکا کرنے کو تیار ہوں۔ مزید پڑھیں:آئی ایچ ایف، رائزنگ اسٹار ایوارڈ پاکستان کے سفیان خان کے نام انہوں نے کہا کہ ایوارڈ پاکر بہت خوش ہوں، اس کیلئے اپنے تمام کوچز، ساتھی کھلاڑیوں، دوستوں اور فیملی کا بہت شکر گزار ہوں۔ سفیان خان نے مزید کہا کہ انٹرنیشنل ہاکی فیڈریشن کے ایوارڈ سے بہت حوصلہ افزائی ہے اور مزید آگے بڑھنے کا جذبہ پیدا ہوا ہے۔,sports
204,ناسازی طبیعت کے باعث محمد آصف کوارٹر فائنل میں ہمت ہار گئے,https://www.express.pk/story/2732275/nasazi-tbiaat-k-baaath-mhmd-aasf-koarr-faenl-mi-mt-ar-ge,تیسری مرتبہ عالمی امیچر اسنوکر چیمپئین بننے والے پاکستان کے محمد آصف ناسازی طبیعت کے سبب ماسٹرز عالمی ایونٹ میں اپنی پیش قدمی جاری نہ رکھ سکے اور کوارٹر فائنل میں ہمت ہار گئے۔ موصولہ اطلاعات کے مطابق قطر کے  شہر دوحا میں جاری آئی بی ایس ایف ماسٹرز عالمی اسنوکر چیمپئین شپ میں 42 سالہ محمد آصف کو ویلز کے کھلاڑی فلپ ولیمز نے شکست سے دوچار کیا۔ بخار کی حالت میں اپنے مد مقابل کیوئسٹ کو سخت جدوجہد کے بعد 3ـ4 سے ہرانے والے محمد آصف سیمی فائنل کے لیے ہونے والے مقابلے میں اپنی گرفت برقرار نہ رکھ سکے اور ایونٹ سے باہر ہوگئے۔ آئی بی ایس ایف عالمی اسنوکر چیمپئین شپ کے گولڈ میڈلسٹ محمد آصف اپنے تینوں گروپ میچ جیت کر ناقابل تسخیر رہے تھے۔,sports
205,چیمپئینز ٹرافی؛ بھارتی ٹیم پاکستان نہیں جارہی ہے، وکرانت گپتا کا انکشاف,https://www.express.pk/story/2732270/chimpeinz-rafi-barti-im-pakstan-ni-jari-okrant-gpta-ka-ankshaf,بھارتی اسپورٹس صحافی وکرانت گُپتا کا کہنا ہے کہ انڈین میڈیا کے ذریعے خبر دینے کا مقصد یہ تھا کہ پاکستان کو ذہنی طور پر تیار کردیا گیا ہے کہ بھارتی ٹیم پاکستان نہیں جارہی ہے۔ نجی ٹی وی چینل سے گفتگو کرتے ہوئے بھارت کے نامور اسپورٹس صحافی وکرانت گپتا نے کہا کہ پاکستان اور بھارت درمیان میڈیا کے ذریعے ہی لڑائی لڑی جارہی تھی۔اگر سمجھ رہے ہیں کہ آج منع کیا گیا ہے تو وہ غلط ہے، کسی بھی اسٹیج پر ایسا نہیں لگتا تھا کہ انڈیا جائے گا کیوں کہ یہ بات بی سی سی آئی کے ہاتھ میں نہیں تھی۔ انہوں نے کہا کہ آئی سی سی ٹورنامنٹ جس ملک میں ہوتا ہے وہا ں پر سب جاتے ہیں مگر بھارت اور پاکستان کے حالات تھوڑے مختلف تھے ۔شاید آفیشلی آگاہ نہیں کیا گیا ہے ایسا نہیں ہے کہ پاکستان کرکٹ بورڈ کوآفیشلی آج آگاہ کیا گیا ہے۔ مزید پڑھیں:چیمپئنز ٹرافی کیلیے بھارتی ٹیم پاکستان نہیں جائیگی، انڈین میڈیا کا دعویٰ اس موقع پر سابق کپتان راشد لطیف نے کہا کہ پاکستان میں اگر سیکورٹی کا بہانہ بنائیں گے تو ٹھوس حقائق نہیں ہیں، اگر آسٹریلیا، نیوزی لینڈ، جنوبی افریقہ اور انگلینڈ پاکستان کھیلنے آرہی ہیں تو انہیں ایسا کچھ ثبوت دینا پڑے گا جس سے ایونٹ ہائبرڈ ہو یا پاکستان سے باہر۔ مزید پڑھیں:چیمپئینز ٹرافی؛ آئی سی سی نے بھارت کو ڈیڈ لائن دیدی دوسری جانب چیمپئینز ٹرافی سے متعلق گزشتہ روز میڈیا پر خبریں سامنے آئیں تھی کہ بھارتی کرکٹ ٹیم ایونٹ کیلئے بھارت نہیں آئے گی جبکہ میچز نیوٹرل وینیو پر کھیلنے کو تیار ہے۔ مزید پڑھیں:بھارت نے اپنی ٹیم بھیجنے سے انکار کیا تو ہم سے بھی اچھی امید نہ رکھے، چیئرمین پی سی بی دوسری جانب پاکستان کرکٹ بورڈ (پی سی بی) کے چیئرمین محسن نقوی نے قذافی اسٹیڈیم لاہور کے دورے کے موقع پر میڈیا سے گفتگو کرتے ہوئے کہا کہ بھارتی کرکٹ بورڈ نے تحریری طور پر آگاہ نہیں کیا۔ محسن نقوی کا یہ بھی کہنا تھا کہ بھارتی کرکٹ بورڈ کا کوئی خط نہیں ملا، اگر نہ آنے کا تحریری پر طور پر بتایا گیا تو حکومت کے پاس جاؤں گا، ہم چیمپئنز ٹرافی کیلئے اپنی تیاریاں جاری رکھیں گے۔,sports
206,انڈر-19 ایشیاکپ، دورہ یو اے ای کیلئے پاکستان کے اسکواڈ کا اعلان,https://www.express.pk/story/2732264/pakistan-squad-announced-for-u-19-asia-cup-tour-of-uae,پاکستان کرکٹ بورڈ (پی سی بی) نے 13 نومبر سے 8 دسمبر تک متحدہ عرب امارات میں ہونیوالے 50 اوورز کی سہ فریقی سیریز اور انڈر-19 ایشیاکپ کیلئے اسکواڈ کا اعلان کردیا۔ 29 نومبر سے شروع ہونے والے ایشیاکپ کیلئے 15 کھلاڑیوں پر مشتمل اسکواڈ کا اعلان ہوگیا، پاکستان ٹیم کی قیادت کے فرائض سعد بیگ کو سونپے گئے ہیں۔ انکے علاوہ سعد، علی رضا، ہارون ارشد، محمد ریاض اللہ، نوید احمد خان اور شاہ زیب خان سمیت 6 کھلاڑیوں نے جنوبی افریقہ میں ہونے والے آئی سی سی انڈر-19 ورلڈکپ 2024 میں پاکستان کی نمائندگی کی تھی جبکہ طیب عارف دوسرے کھلاڑی ہیں جو پاکستان انڈر 19 کے لیے کھیل چکے ہیں۔ مزید پڑھیں:انڈر 19 ورلڈکپ کے بہترین پلیئر کی دوڑ میں عبید شاہ بھی شامل قومی سلیکشن کمیٹی نے 120 کھلاڑیوں میں سے 15 رکنی اسکواڈ کو منتخب  کرنے کیلئے ٹرائلز اور سلیکشن میچز کا انعقاد کیا تھا۔ سعد بیگ کی قیادت میں ٹیم 50 اوورز کی سہ فریقی سیریز میں شرکت کیلئے متحدہ عرب امارات پہنچ گئی ہے، جہاں وہ 13 نومبر کو افتتاحی میچ میں میزبان متحدہ عرب امارات کا مقابلہ کرے گی۔ ٹورنامنٹ ڈبل لیگ فارمیٹ پر کھیلا جائے گا جس کا فائنل 26 نومبر کو  کھیلا جائے گا۔ انڈر-19 ایشیاکپ میں پاکستان کو گروپ اے میں رکھا گیا ہے، جہاں قومی ٹیم ٹورنامنٹ کے اپنے پہلے میچ میں 30 نومبر کو بھارت سے مقابلہ کرے گی، دو اور چار دسمبر کو اس کا مقابلہ متحدہ عرب امارات اور جاپان سے ہوگا۔ سیمی فائنلز چھ دسمبر کو اور فائنل آٹھ دسمبر کو ہوگا۔ پاکستان کا اسکواڈ: کپتان سعد بیگ، عبدالسبحان، علی رضا، فہم الحق، فرحان یوسف، ہارون ارشد، حسن خان، محمد احمد، محمد حذیفہ، محمد ریاض اللہ، نوید احمد خان، شاہ زیب خان، طیب عارف، عمر زیب اور عثمان خان شامل ہیں۔,sports
207,پاکستان نے 9 وکٹوں سے ہراکر کینگروز کا 32 سال پُرانا بھرم توڑا,https://www.express.pk/story/2732258/pakistan-broke-the-32-year-old-illusion-of-australia,دوسرے ون ڈے میچ میں آسٹریلیا کو پاکستان کے خلاف ہوم گراؤنڈ پر 32 سال بعد 9 وکٹوں کی تاریخی ہزیمت کا منہ دیکھنا پڑا۔ ایڈیلیڈ میں کھیلے گئے دوسرے ون ڈے میچ میں پاکستان نے آسٹریلیا کو یکطرفہ مقابلے کے بعد 9 وکٹوں سے شکست دیکر تاریخ جیت درج کی، پاکستان نے اس گراؤنڈ پر 28 سال بعد میچ جیتا۔ میچ حارث رؤف کی 5 وکٹیں اور اوپنر صائم ایوب کی 82 رنز جارحانہ اننگز نے گرین شرٹس کی جیت میں اہم کردار ادا کیا تھا۔ مزید پڑھیں:رضوان الیون نے 28 سال پرانی تاریخ بدل ڈالی تین میچز کی سیریز 1-1 سے برابر ہے، قومی ٹیم نے آخری مرتبہ سال 2002 میں کینگروز کیخلاف سیریز میں فتح سمیٹی تھی۔ مزید پڑھیں:تاریخی فتح کے ہیرو حارث نے اہم سنگ میل اپنے نام کرلیا دونوں ٹیمیں پرتھ کے تاریخی کرکٹ گراؤنڈ میں کل (اتوار) کو کھیلا جائے گا۔,sports
208,کلین سوئپ شکست؛ بھارتی ہیڈکوچ، سلیکٹرز، کپتان پر سوالات کی بوچھاڑ,https://www.express.pk/story/2732254/klin-soep-shkst-barti-ikoch-slikrz-kptan-pr-soalat-ki-poncha,"کیویز کے ہاتھوں ہوم گراؤنڈ پر بدترین شکست کے بعد بھارتی ٹیم کے کوچنگ اسٹاف اور سلیکٹرز پر سوالات کی بوچھاڑ کردی گئی۔ میڈیا رپورٹس کے مطابق بارڈ گواسکر ٹرافی کیلئے آسٹریلیا روانگی سے قبل کپتان، ہیڈکوچ اور سلیکٹرز کو طلب کرکے 6 گھنٹے طویل میٹنگ کی گئی جس میں کیویز کیخلاف ہوم گراؤنڈ کلین سوئپ سے متعلق سوالات کیے گئے۔ میٹنگ بھارتی بورڈ کے صدر راجر بنی، سیکریٹری جے شاہ سمیت اعلیٰ عہدیدار بھی شریک تھے جبکہ سلیکشن کمیٹی کے رکن اجیت اگرکر، کپتان روہت شرما اور ہیڈکوچ گوتم گمبھیر بھی موجود تھے۔ مزید پڑھیں:کیویز کے ہاتھوں پہلی بار بھارت وائٹ واش ہوگیا رپورٹ میں بتایا گیا ہے کہ کپتان اور سلیکٹرز ایک پیچ پر نہیں ہیں، دونوں کے درمیان اختلاف رائے پایا جاتا ہے جبکہ فاسٹ بولر جسپریت بمراہ کو آرام دینے سے متعلق بھی سوالات بھی اُٹھے ہیں۔ مزید پڑھیں:کیویز سے شکست! احمد شہزاد نے بھارتی ٹیم کو ""کاغذی شیر"" کہہ ڈالا آسٹریلیا جانے سے قبل بھارتی ٹیم کے اعلیٰ حکام کی میٹنگ سے ظاہر ہوتا ہے کہ بارڈر گواسکر ٹرافی میں بھارتی ٹیم میں کچھ بڑی تبدیلیاں متوقع ہیں۔",sports
209,پاک آسٹریلیا سیریز؛ فیصلہ کُن معرکہ کل کھیلا جائے گا,https://www.express.pk/story/2732252/3rd-odi-pakistan-to-face-australia-on-sunday,پاکستان اور آسٹریلیا کے درمیان سیریز کا تیسرا اور فیصلہ کن معرکہ کل (اتوار) کو کھیلا جائے گا۔ دونوں ٹیمیں پرتھ کے تاریخی کرکٹ گراؤنڈ میں مدمقابل آئیں گی، میچ پاکستانی وقت کے مطابق صبح 8:30 بجے شروع ہوگا۔ پاکستان اور آسٹریلیا کے درمیان سیریز 1-1 سے برابر ہے۔ قبل ازیں پاکستان نے گزشتہ روز 28 سال بعد ایڈیلیڈ میں فتح درج کی تھی جہاں کینگروز کو 9 وکٹوں شکست ہوئی تھی۔ پہلے ون ڈے میں آسٹریلیا نے پاکستان کو سنسنی خیز مقابلے کے بعد 2 وکٹوں سے ہرایا تھا۔,sports
210,قومی ویمن ون ڈے کرکٹ ٹورنامنٹ کا منفرد میچ، جیٹھ  مینٹور اور بھاوج کپتان,https://www.express.pk/story/2732206/qumi-women-one-day-cricket-waqar-younus-jeth-aliya-hamza-bhawej,پی سی بی کے تحت قومی ویمن ون ڈے کرکٹ ٹورنامنٹ میں یو بی ایل گراؤنڈ پر میچ میں منفرد منظر دیکھنے میں آیا، دوران کھیل جیٹھ بطور مینٹور اپنی بھاوج کپتان کی رہنمائی کرتے نظرآئے۔ پاکستان کے سابق ٹیسٹ کپتان وقار یونس چیلنجرز کے مینٹور اور ان کے بھائی علی یونس کی اہلیہ عالیہ ریاض ٹیم کی کپتان ہیں۔ قومی ویمن ون ڈے کرکٹ ٹورنامنٹ کے پہلے دن میچ میں وقار یونس اپنی بھاوج آل راونڈر کی رہنمائی کرتے رہے۔ واضح رہے کہ انٹرنیشنل ویمن کرکٹر عالیہ ریاض کے شوہر علی یونس پاکستان کے سابق چیف سلیکٹر و سابق ہیڈ کوچ وقار یونس کے چھوٹے بھائی ہیں۔ کرکٹ کمنٹیٹر بن جانے والے پروفیشنل بینکر علی یونس اور عالیہ ریاض رواں سال اپریل میں رشتہ ازواج میں منسلک ہوئے تھے۔,sports
211,پنجاب کی بدترین اسموگ اور فضائی آلودگی سے قائد اعظم ٹرافی ٹورنامنٹ بھی متاثر,https://www.express.pk/story/2732204/pnjab-ki-bdtrin-asmog-aor-fdaei-alodgi-s-kaed-aaathm-rafi-ornamn-bi-mtathr,پنجاب میں بڑھتی اسموگ اور شدید فضائی آلودگی کے پیش نظر پنجاب میں قائداعظم ٹرافی گروپ سی کے شیڈول میچز ہری پور،صوابی اور آزاد کشمیر کے علاقے میرپور منتقل کردئیے گئے ہیں۔ ذرائع کے مطابق اتنظامیہ نے میچز منتقلی کا فیصلہ کھلاڑیوں کی صحت کے پیش نظر کیا ہے۔اسموگ کی صورتحال بہتر ہونے پر میچز دوباره پنجاب میں کرانے پر غور ہوگا۔ پنجاب حکومت نےاسموگ کی وجہ سے آوٹ ڈور کھیلوں کو روکنے کا فیصلہ کررکھا ہے۔ پی سی بی نے ٹیموں کو ری شیڈول پروگرام سے آگاہ کردیا ہے۔ واضح رہے کہ لاہور، ملتان اور شیخوپورہ میں شیڈول میچز کو دوسرے شہروں میں منتقل کیا گیا ہے۔,sports
212,بھارت نے اپنی ٹیم بھیجنے سے انکار کیا تو ہم سے بھی اچھی امید نہ رکھے، چیئرمین پی سی بی,https://www.express.pk/story/2732167/champions-trophy-ke-lye-indina-media-nahi-bharti-hukumet-ke-muntazir-han-mohsin-naqvi,چیئرمین پاکستان کرکٹ بورڈ محسن نقوی نے کہا ہے کہ بھارتی میڈیا کئی ماہ سے دعویٰ کررہا ہے کہ ان کی ٹیم پاکستان کھیلنے نہیں آئے مگر ہم بھارتی میڈیا نہیں بھارتی حکومت اور کرکٹ بورڈ کے جواب کے منتظر ہیں۔ یہ بات انہوں ںے لاہور قذافی اسٹیڈیم کے دورے کے بعد میڈیا سے گفتگو کرتے ہوئے کہی۔ بھارتی میڈیا نے دعویٰ کیا ہے کہ چیمپئنز ٹرافی کے لیے بھارتی ٹیم پاکستان نہیں آئے گی۔ محسن نقوی نے کہا کہ بھارتی میڈیا کی رپورٹس میں کئی ماہ سے دعویٰ کیا جارہا ہے کہ ٹورنامنٹ پاکستان میں نہیں ہوگا اور بھارتی ٹیم نہیں آئے گی، مگر ہم بھارتی بورڈ اور حکومت کے جواب کا انتظار کررہے ہیں اور اپنی تیاریاں جاری رکھیں گے، ٹورنامنٹ کا انعقاد پاکستان میں ہی ہوگا۔ یہ پڑھیں :چیمپئینز ٹرافی کےلیے بھارتی ٹیم پاکستان نہیں آئے گی، بھارتی میڈیا کا دعوی محسن نقوی کا کہنا تھا کہ ایونٹ کے لیے اگر بی سی سی آئی یا بھارتی حکومت نے ٹیم بھیجنے سے انکار کیا تو مجھے اپنی حکومت سے رجوع کرنا پڑے گا، بھارت نے انکار کیا تو ہم سے بھی اچھے کی امید نہ رکھے۔ یہ پڑھیں :چیمپئینز ٹرافی؛ آئی سی سی نے بھارت کو ڈیڈ لائن دیدی چیئرمین پی سی بی نے مزید کہا کہ ہائبرڈ ماڈل کے تحت ایونٹ کرانے کا کوئی منصوبہ نہیں البتہ ہمیں امید ہے کہ بھارتی بورڈ مثبت جواب دے گا۔ واضح رہے کہ انٹرنیشنل کرکٹ کونسل (آئی سی سی) کا ایک وفد 10 تا 12 نومبر لاہور کا دورہ کرے گا تاکہ ٹورنامنٹ کے لیے پاکستان کی تیاریوں کا جائزہ لے سکے، 11 نومبر کو ایک آفیشل ایونٹ متوقع ہے جس کے دوران ٹورنامنٹ کے شیڈول اور اہم تفصیلات کا امکان ظاہر کیا جائے گا۔ چیمپئینز ٹرافی 19 فروری تا 9 مارچ شیڈول ہے جس کے میچز کراچی، لاہور اور راولپنڈی میں ہوں گے۔,sports
213,چیمپئنز ٹرافی کیلیے بھارتی ٹیم پاکستان نہیں جائیگی، انڈین میڈیا کا دعویٰ,https://www.express.pk/story/2732164/chimpeinz-rafi-barti-miia-ka-ba-daaoi-chiermin-pi-si-bi-ka-joabi-oar,بھارتی میڈیا نے دعویٰ کیا ہے کہ آئی سی سی چیمپئینز ٹرافی کےلیے حکومت نے بھارتی ٹیم کو پاکستان بھیجنے سے انکار کردیا ہے۔ میڈیا رپورٹس میں دعویٰ کیا جارہا ہے کہ پاکستان کرکٹ بورڈ (پی سی بی) چیمپیئینز ٹرافی کےلیے بھارت کے انکار کےلیے ذہنی طور پر تیار ہے تاہم ٹورنامنٹ کا فائنل لاہور سے منتقل نہیں کرے گا۔ انڈین ایکسپریس کی رپورٹ میں ذرائع کے حوالے سے بتایا گیا ہے کہ بھارتی بورڈ کا کہنا ہے بھارتی ٹیم پاکستان نہیں جائے گی اور یہ ہمارا حتمی فیصلہ ہے، جو ہم پاکستان کو لکھ کر دے چکے ہیں۔ محسن نقوی کا بھارتی میڈیا کے دعویٰ پر ردعمل: پاکستان کرکٹ بورڈ (پی سی بی) کے چیئرمین محسن نقوی نے میڈیا سے گفتگو کرتے ہوئے کہا ہے کہ بھارتی میڈیا کی رپورٹس میں کئی مہینوں سے دعویٰ کیا جارہا ہے کہ ٹورنامنٹ پاکستان میں نہیں ہوگا اور بھارتی ٹیم پاکستان نہیں آئے گی۔ مزید پڑھیں:چیمپئینز ٹرافی؛ کسی ہائبرڈ ماڈل پر غور نہیں ہورہا، ذرائع پی سی بی انہوں نے کہا کہ بھارتی بورڈ اور حکومت کے جواب کا انتظار کررہے ہیں، اپنی تیاریاں جاری رکھیں گے۔ ٹورنامنٹ کا انعقاد پاکستان میں ہی ہوگا۔ چیئرمین پی سی بی نے مزید کہا کہ ہائبرڈ ماڈل کے تحت ایونٹ کرانے کا کوئی منصوبہ نہیں البتہ ہمیں امید ہے کہ بھارتی بورڈ مثبت جواب دے گا۔ غور طلب ہے کہ انٹرنیشنل کرکٹ کونسل (آئی سی سی) کا ایک وفد 10 سے 12 نومبر تک لاہور کا دورہ کرے گا تاکہ ٹورنامنٹ کےلیے پاکستان کی تیاریوں کا جائزہ لے سکے۔ 11 نومبر کو ایک آفیشل ایونٹ متوقع ہے، جس کے دوران ٹورنامنٹ کا شیڈول اور اہم تفصیلات کا امکان ظاہر کیا جائے گا۔ مزید پڑھیں:چیمپئینز ٹرافی؛ آئی سی سی نے بھارت کو ڈیڈ لائن دیدی رپورٹس کے مطابق ابتدائی شیڈول پہلے ہی ایونٹ میں شریک ٹیموں کے بورڈ کے ساتھ کیا جاچکا ہے، جس کے تحت پاکستان گروپ اے میں بھارت، بنگلادیش اور نیوزی لینڈ کے ساتھ ہوگا جبکہ گروپ بی میں انگلینڈ، جنوبی افریقہ، آسٹریلیا اور افغانستان شامل ہیں۔ چیمپئینز ٹرافی 19 فروری سے 9 مارچ 2025 تک شیڈول ہے جس کے میچز کراچی، لاہور اور راولپنڈی میں ہوں گے۔,sports
214,تاریخی فتح کے ہیرو حارث نے اہم سنگ میل اپنے نام کرلیا,https://www.express.pk/story/2732158/tarikhi-fth-k-iro-harth-n-am-sng-mil-apn-nam-krlia,دوسرے ون ڈے میں آسٹریلیا کیخلاف پاکستان کی جیت میں اہم کردار ادا کرنیوالے قومی ٹیم کے فاسٹ بولر حارث رؤف نے اہم سنگ میل اپنے نام کرلیا۔ ایڈیلیڈ میں کھیلے گئے سیریز کے دوسرے ون ڈے میچ میں حارث رؤف نے 8 اوورز میں 29 رنز دیکر 5 وکٹیں حاصل کیں، جس کیساتھ ہی انہوں نے اہم اعزاز بھی اپنے نام کیا۔ حارث رؤف نے 30 اکتوبر 2020 کو ون ڈے ڈیبیو کیا جس کے بعد سے وہ 39 میچز میں 77 حاصل کی ہیں، جو اس عرصے میں کسی بھی فُل ممبر ٹیم کے فاسٹ بولر کی سب سے زیادہ وکٹیں ہیں۔ مزید پڑھیں:رضوان الیون نے 28 سال پرانی تاریخ بدل ڈالی اس دوران صرف عمان کے بلال خان 83 وکٹوں کے ساتھ حارث سے آگے ہیں اور  عمان آئی سی سی میں ایسوسی ایٹ ممبر ٹیم ہے۔ حارث کی یہ پاکستان کے کسی بھی بولر کے کیرئیر کے ابتدائی 39 میچز میں سب سے زیادہ وکٹیں بھی ہیں، ایڈیلیڈ میں 5  وکٹ لے کر انہوں نے اسپنر ثقلین مشتاق اور اپنے ساتھی فاسٹ بولر شاہین آفریدی کا ریکارڈ بھی توڑ دیا جنہوں نے ابتدائی 39 میچوں میں 76، 76 وکٹیں حاصل کیں تھی۔ مزید پڑھیں:رضوان نے ایک میچ میں سب سے زیادہ کیچز پکڑنے کا ریکارڈ برابر کردیا دنیا کے دیگر فاسٹ بولرز میں آسٹریلیا کے فاسٹ بولر مچل اسٹارک نے 39 میچز میں 79 وکٹیں حاصل کی ہیں اور عمان کے بلال خان کی 83 وکٹیں بھی 39 میچز میں ہیں۔ مزید پڑھیں:صائم کی جارحانہ بیٹنگ! پاکستان نے کینگروز کو شکست دیکر سیریز برابر کردی نیپالی اسپنر سندیپ لمیچانے نے ابتدائی 39 ون ڈے میں 93 اور افغانستان کے راشد خان نے 90  جبکہ بھارت کے کلدیپ یادیو نے 77 وکٹیں حاصل کیں تاہم یہ تنیوں اسپنرز ہیں۔ یاد رہے کہ 3 تین میچز کی سیریز کے پہلے میچ میں آسٹریلیا نے پاکستان کو 2 وکٹوں سے شکست دی تھی جبکہ دونوں ٹیموں کے درمیان مقابلہ 1-1 سے برابر ہے۔,sports
215,"""صرف بالز پر فوکس کیا، یہ نہیں دیکھا کون بالنگ کروا رہا ہے""",https://www.express.pk/story/2732153/srf-balz-pr-foks-kia-i-ni-dika-kon-balng-kroa-ra,دوسرے ون ڈے میں آسٹریلیا کیخلاف پاکستان کی جیت میں اہم کردار ادا کرنیوالے قومی ٹیم کے اوپنر صائم ایوب نے فتح کا سہرا ٹیم کے سر سجادیا۔ میچ کے اختتام پر گفتگو کرتے ہوئے اوپنر صائم ایوب نے کہا کہ بطور ٹیم جیتنے پر خوشی ہے، شاندار فتح میں ہر ایک نے اہم کردار ادا کیا۔ کینگروز کیخلاف بالرز نے شاندار پرفارمنس کا مظاہرہ کیا۔ انہوں نے کہا کہ بیتنگ کے دوران صرف گیندوں پر فوکس کیا، یہ نہیں دیکھا کون بالنگ کروا رہا ہے۔ صائم ایوب نے ایڈیلیڈ میں کھیلے گئے ون ڈے میچ میں 71 گیندوں پر 82 رنز کی اننگز کھیلی جس میں 6 چھکے اور 5 چوکے شامل تھے۔ اوپنر نے حارث رؤف اور شاہین شاہ آفریدی کی بالنگ کی تعریف کی جنہوں نے مجموعی طور پر 8 وکٹیں حاصل کیں۔ مزید پڑھیں:رضوان نے ایک میچ میں سب سے زیادہ کیچز پکڑنے کا ریکارڈ برابر کردیا علاوہ ازیں عبداللہ شفیق نے 64 اور سابق کپتان بابراعظم نے 15 رنز ناٹ آؤٹ بنائے، قومی ٹیم نے پہلی وکٹ کی شراکت میں 137 رنز کی پارٹنرشپ قائم کی جس نے جیت میں کلیدی کردار ادا کیا۔,sports
216,رضوان نے ایک میچ میں سب سے زیادہ کیچز پکڑنے کا ریکارڈ برابر کردیا,https://www.express.pk/story/2732141/rizwan-equaled-the-record-of-most-catches-in-one-match,قومی ٹیم کے وکٹ کیپر محمد رضوان نے ایک میچ میں سب سے زیادہ کیچز پکڑنے کا ریکارڈ برابر کردیا۔ دوسرے ون ڈے میچ قومی ٹیم کے کپتان اور وکٹ کیپر محمد رضوان نے 6 آسٹریلوی کرکٹرز کے کیچ تھامنے کے بعد وہ ایڈم گلکرسٹ، مارک باؤچر، ایلک اسٹیورٹ، میٹ پرائر، جوس بٹلر، سرفراز احمد، کوئنٹن ڈی کاک سمیت کئی ایلیٹ کھلاڑیوں کی فہرست میں شامل ہوگئے ہیں۔ اس میچ میں اگر رضوان وکٹ کے پیچھے ایڈم زمپا کا کیچ تھام لیتے تو وہ ایک ہی میچ میں سب سے زیادہ کیچ پکڑنے کا نیا عالمی ریکارڈ بنا سکتے تھے تاہم اسکے باوجود پاکستان نے کینگروز کو ہوم گراؤنڈ پر 9 وکٹوں سے شکست دیکر سیریز 1-1 سے برابر کردی ہے۔ مزید پڑھیں:رضوان الیون نے 28 سال پرانی تاریخ بدل ڈالی قبل ازیں آسٹریلوی بیٹنگ لائن اپ کو پاکستانی باؤلرز نے محض 35 اوورز میں آسٹریلوی بیٹنگ لائن اپ کو پاکستانی باؤلرز نے تہس نہس کردیا تھا اور پوری محض 163 رنز کے مجموعی اسکور پر پویلین لوٹ گئی تھی۔ مزید پڑھیں:صائم کی جارحانہ بیٹنگ! پاکستان نے کینگروز کو شکست دیکر سیریز برابر کردی میچ میں حارث رؤف نے 29 رنز کے عوض 5 کھلاڑیوں کا شکار کیا تھا جبکہ بیٹنگ میں صائم ایوب اور عبداللہ شفیق 137 رنز کی اوپننگ پارنٹرشپ قائم کرکے میچ جتوانے میں اہم کردار ادا کیا تھا۔ سیریز کے پہلے ون ڈے میچ میں آسٹریلیا نے پاکستان کو 2 وکٹوں سے شکست دی تھی۔,sports
217,رضوان الیون نے 28 سال پرانی تاریخ بدل ڈالی,https://www.express.pk/story/2732132/rizwan-xi-changed-28-years-old-history-at-adelaide,ایڈیلیڈ کے تاریخی کرکٹ گراؤنڈ میں دوسرا ون ڈے میچ جیت کر رضوان الیون نے تاریخ رقم کردی۔ دوسرے ون ڈے میچ میں پاکستان نے آسٹریلیا کو شکست دیکر سیریز 1-1 سے برابر کردی ہے جبکہ ایڈیلیڈ کے تاریخی گراؤنڈ میں 28 سال بعد پہلا ون ڈے میچ بھی جیتنے میں کامیاب ہوئی۔ پاکستان نے ٹاس جیت کر پہلے فیلڈنگ کرنے کا فیصلہ کیا، جو بالرز نے درست ثابت کیا۔ حارث رؤف نے جارحانہ بالنگ کا مظاہرہ کرتے ہوئے 8 اوورز میں 29 رنز دیکر 5 وکٹیں حاصل کیں۔ مزید پڑھیں:صائم کی جارحانہ بیٹنگ! پاکستان نے کینگروز کو شکست دیکر سیریز برابر کردی گرین شرٹس کے بالرز نے شاندار بالنگ کا مظاہرہ کرتے ہوئے آسٹریلیا کو 163 رنز تک محدود رکھا تھا۔ مزید پڑھیں:نسیم شاہ کھیلیں گے یا نہیں! بڑی خبر سامنے آگئی دونوں ٹیمیں 8 مرتبہ اس گراؤنڈ میں مدمقابل آئیں تھی جہاں کینگروز نے 7 مرتبہ جیت حاصل کی تھی۔ ایڈیلیڈ میں پاکستان نے 28 سال قبل 1996 واحد جیت حاصل کی تھی اسوقت قومی ٹیم کی قیادت کے فرائض وسیم اکرم کے سپرد تھے اور اس میچ میں ثقلین مشتاق نے 5 وکٹیں لے کر جیت میں اہم کردار ادا کیا تھا۔,sports
218,آئی ایچ ایف، رائزنگ اسٹار ایوارڈ پاکستان کے سفیان خان کے نام,https://www.express.pk/story/2732127/annual-award-ceremony-of-ihf-will-be-held-today-in-muscat,انٹرنیشنل ہاکی فیڈریشن کا رائزنگ اسٹار ایوارڈ پاکستان کے سفیان خان  نے جیت لیا۔ ایف آئی ایچ کے سالانہ ایوارڈ گالا کی تقریب  مسقط عمان میں ہوئی۔ ایف آئی ایچ کے صدر طیب اکرام کی سربراہی اور عمان ہاکی فیڈریشن کی میزبانی میں ہونےوالے اس گالا ڈنر میں ایف آئی ایچ کے تمام ممبرممالک کے نمائندے شریک تھے۔پاکستان کی نمائندگی طارق بگٹی اور رانا مجاہد علی  نے کی۔ رائزنگ اسٹار ایوارڈ کی نامزدگیوں میں پاکستان کے سفیان خان کےساتھ ارجنٹائن، اسپین، جرمن اور بلجیم کے کھلاڑی شامل تھے۔ ایوارڈز کے لیے ایف آئی ایچ کے ایکسپرٹ پینل میں ایشیاء سےپاکستان کے طاہر زمان اور بھارت کی دیپیکا کو لیا گیا تھا۔ان کے ساتھ یورپ،پین امریکا،افریقا، اوشیانا کے معروف کوچز، امپائرز اور ریفریز پینیل کا حصہ تھے۔ ووٹنگ میں ہاکی فینز کےساتھ میڈیا کی رائے بھی لینے کے بعد ایوارڈز کے اہل کھلاڑیوں کا انتخاب کیاگیا۔ ایوارڈ ونر گالا ڈنر میں سال 2024 کے بہترین مرد اور خاتون کھلاڑی،بہترین مرد اور خاتون گول کیپراور امپائر کا ایوارڈ بھی دیا گیا ۔,sports
219,پونٹنگ نے بابراعظم کو کھیل سے وقفہ لینے کا مشورہ دیدیا,https://www.express.pk/story/2732119/ricky-ponting-advised-babar-azam-to-take-a-break-from-the-cricket,سابق آسٹریلوی کپتان و کمنٹیٹر رکی پونٹنگ نے بابراعظم کو قیمتی مشورے سے نواز دیا۔ سابق آسٹریلوی کرکٹر کا کہنا ہےکہ بھارتی اسٹار ویراٹ کوہلی کے انداز کو اپنانا بابراعظم کی ٹیسٹ فارم اور کیریئر کو بہتر بنا سکتا ہے۔ آئی سی سی ریویو میں بابر اعظم کی موجودہ مشکلات اور ٹیسٹ فارم میں بحالی کے حوالے سے تجویز دیتے ہوئے رکی پونٹنگ نے کہا کہ سابق کپتان کو فارم میں واپس آنے کیلئے کھیل سے وقفہ لینا چاہیے، کوہلی نے 2022 میں ایسا ہی کیا تھا۔ مزید پڑھیں:بابراعظم دنیا کے 'بہترین بلےبازوں' میں سے ایک قرار رکی پونٹنگ نے مزید کہا کہ بابراعظم کو بھی کچھ وقت کیلئے بیٹ کو چھوڑ کر ذاتی اور کھیل کی مشکلات پر غور کرنا چاہیے تاکہ دوبارہ بہترین فارم میں واپس آ سکیں۔ انہوں نے بابراعظم کی ٹیسٹ فارم پر تشویش کا اظہار کرتے ہوئے کہا کہ میں سمجھتا ہوں کہ پاکستان ٹیم میں مسلسل کپتان کی تبدیلیاں اور سیٹ اپ میں عدم استحکام کی موجودگی بھی ٹیم کی کارکردگی پر اثرانداز ہو سکتی ہے، بورڈ مسلسل کپتان تبدیل کررہا ہے۔ مزید پڑھیں:بابراعظم کا بیٹ میلبرن کرکٹ گراؤنڈ کی زینت بنے گا سابق کرکٹ کا کہنا تھا کہ پاکستان ٹیم میں ہر روز ایک نیا کپتان ہوتا ہے، ایک دن شاہین پھر بابر اور اب رضوان قائد ہیں، ٹیم مینجمنٹ اب تک کئی تبدیلیاں کرنے کے بعد درست ٹریک پر آنے کی کوشش کررہی ہے۔,sports
220,چیمپئینز ٹرافی؛ آئی سی سی نے بھارت کو ڈیڈ لائن دیدی,https://www.express.pk/story/2732110/champions-trophy-icc-gives-india-one-week-to-confirm-pakistan-tour-plans,"چیمپئینز ٹرافی ٹورنامنٹ میں شرکت کے حوالے سے انٹرنیشنل کرکٹ کونسل (آئی سی سی) نے بھی بھارت کو جواب دینے کی ڈیڈ لائن دیدی۔ میڈیا رپورٹس کے مطابق دبئی میں آئی سی سی حکام اور پاکستان کرکٹ بورڈ (پی سی بی) کے درمیان بات چیت جاری ہے، جس کی نمائندگی سی او او سلمان نصیر اور چیئرمین محسن نقوی کررہے ہیں، پی سی بی نے بھارت سے ٹورنامنٹ میں شرکت کے حوالے سے واضح جواب ""ہاں یا نہیں"" مانگ لیا ہے۔ بھارت کے علاوہ دیگر 6 ٹیموں نے ایونٹ میں ٹیموں کو پاکستان بھیجنے کی تصدیق کردی ہے تاہم بھارت سیاسی اور سیکیورٹی کے بہانے بناکر ٹیم بھیجنے سے انکاری ہے اور ٹورنامنٹ کو ہائبرڈ ماڈل کے تحت کروانا چاہتا ہے۔ مزید پڑھیں:چیمپئینز ٹرافی، ’یس یا نو لکھ کر دو‘ بھارت کو واضح پیغام آئی سی سی عام طور پر ایونٹ سے 3-4 ماہ قبل ٹورنامنٹ کا شیڈول ظاہر کرتا ہے لیکن بھارت ٹیم کی آمد سے متعلق جواب کے انتظار میں منفرد تقریب کے ذریعے باقاعدہ شیڈول کا اعلان کیا جاسکتا ہے جو رواں ماہ پاکستان میں 10 سے 12 نومبر کے درمیان ہونے کا امکان ہے۔ مزید پڑھیں:چیمپئینز ٹرافی؛ کسی ہائبرڈ ماڈل پر غور نہیں ہورہا، ذرائع پی سی بی رپورٹس کے مطابق ابتدائی شیڈول پہلے ہی ایونٹ میں شریک ٹیموں کے بورڈ کیساتھ کیا جاچکا ہے، جس کے تحت پاکستان گروپ اے میں بھارت، بنگلادیش اور نیوزی لینڈ کے ساتھ ہوگا جبکہ گروپ بی میں انگلینڈ، جنوبی افریقہ، آسٹریلیا اور افغانستان شامل ہیں۔ مزید پڑھیں:چیمپئینز ٹرافی؛ شیڈول کا اعلان اگلے ہفتے کیے جانے کا امکان چیمپئینز ٹرافی 19 فروری سے 9 مارچ 2025 تک شیڈول ہے جس کے میچز کراچی، لاہور اور راولپنڈی میں ہوں گے۔",sports
221,افغان بیٹر محمد نبی چیمپئینز ٹرافی کے بعد ریٹائر ہوجائیں گے,https://www.express.pk/story/2732109/afghan-batter-mohammad-nabi-will-retire-after-the-champions-trophy,افغانستان کے آل راؤنڈر محمد نبی پاکستان میں شیڈول چیمپئینز ٹرافی کے بعد ون ڈے کرکٹ سے ریٹائرمنٹ کا اعلان کردیں گے۔ افغانستان کرکٹ بورڈ (اے سی بی) کے سی ای او نصیب خان نے تصدیق کی ہے کہ اسٹار آل راؤنڈ محمد نبی آئی سی سی چیمپئینز ٹرافی کے بعد ون ڈے کیریئر کو خیرباد کہہ دیں گے۔ سینئیر آل راؤنڈر نے 165 ون ڈے انٹرنیشنل میچز میں افغان ٹیم کی نمائندگی جس میں انکی اوسط 27.3 رہی جبکہ انہوں نے مجموعی طور پر 3 ہزار 549 رنز بنائے اور 171 وکٹیں بھی حاصل کیں۔ افغان بورڈ کے سی ای او نصیب خان بتایا کہ چند ماہ قبل کرکٹر نے اپنے فیصلے سے آگاہ کردیا تھا اور ہم انکے فیصلے کی حمایت کرتے ہیں۔ مزید پڑھیں:کپتان سے تلخ کلامی و میدان چھوڑنے کا واقعہ؛ الزاری جوزف کو بڑی سزا مل گئی اِن دنوں افغان ٹیم سری لنکا کیخلاف شارجہ میں ون ڈے سیریز کیلئے موجود ہے، پہلے میچ میں افغان ٹیم نے فتح سمیٹی تھی جبکہ سیریز کا دوسرا میچ کل کھیلا جائے گا۔,sports
222,کپتان سے تلخ کلامی و میدان چھوڑنے کا واقعہ؛ الزاری جوزف کو بڑی سزا مل گئی,https://www.express.pk/story/2732102/alzarri-joseph-suspended-for-two-matches-on-unacceptable-behaviour,"انگلینڈ کے خلاف تیسرے ون ڈے میچ میں کپتان سے تلخ کلامی کے بعد میدان چھوڑ جانے والے ویسٹ انڈین فاسٹ بولر کو 2 میچوں کیلئے معطل کردیا۔ گزشتہ روز ہوم گراؤنڈ پر انگلش ٹیم کیخلاف ون ڈے سیریز میں 1-2 سے فتح حاصل کرنیوالی ویسٹ انڈیز کی ٹیم کے فاسٹ بولر الزاری جوزف کپتان کی فیلڈ پلیسمنٹ پر ناراضگی اور تلخ کلامی پر میدان چھوڑ کر چلے گئے تھے، جس کی ویڈیوز سوشل میڈیا پر خواب وائرل ہوئیں تھی۔ ویسٹ انڈین کوچ ڈیرن سیمی نے بھی میچ کے بعد پریس کانفرس میں فاسٹ بولر کے رویے پر ناراضگی کا اظہار کرتے ہوئے اِسے ""ناقابل قبول"" قرار دیا تھا۔ مزید پڑھیں:میدان کیوں چھوڑا؛ الزاری جوزف کے رویے پر ہیڈکوچ بھی ناراض کرکٹ ویسٹ انڈیز کی جانب سے الزاری جوزف کو میچ کے دوران کوڈ آف کنڈکٹ کی خلاف اور کپتان کے ساتھ نامناسب رویے پر سزا سنائی گئی۔ فاسٹ بولر انگلش بیٹر کو آوٹ کرنے کے بعد وکٹ پر مارچ پاسٹ کرتے رہے، کنگسٹن اوول بارباڈوس میں انگلینڈ کے خلاف میچ کے دوران کپتان کی سرزنش کے بعد الزاری فیلڈ چھوڑ کر باہر آگئے تھے، بعدازاں کچھ دیر بعد الزاری میدان میں خود ہی واپس آگئے۔ مزید پڑھیں:فیلڈ پلیسمنٹ پر کپتان سے تلخ کلامی؛ بالر میدان چھوڑ کر چلاگیا کرکٹ ویسٹ انڈیز نے جوزف کے رویے کا سخت نوٹس لیتے ہوئے واضح کیا کہ واقعہ ڈسپلن، پروفیشنل ازم اور انٹیگریٹی کے اعلی اصولوں کے خلاف ہے، ایسی کسی حرکت کو برداشت نہیں کیاجاسکتا ہے۔ فاسٹ بولر نے اپنے رویے پر ندامت کا اظہار کرتے ہوئے کپتان شائی ہوپ اور ٹیم ساتھی سے معافی مانگ لی ہے۔",sports
223,چیمپئینز ٹرافی؛ کسی ہائبرڈ ماڈل پر غور نہیں ہورہا، ذرائع پی سی بی,https://www.express.pk/story/2732099/champions-trophy-no-hybrid-model-is-being-considered-sources,پاکستان کرکٹ بورڈ (پی سی بی) ذرائع کا کہنا ہے کہ آئی سی سی چیمپئینز ٹرافی کیلئے کسی ہائبرڈ ماڈل پر غور نہیں کیا جارہا ہے۔ ذرائع کا کہنا ہے کہ بھارتی بورڈ (بی سی سی آئی) اپنے میڈیا کے ذریعے چیمپئینز ٹرافی سے متعلق جھوٹی خبریں پھیلارہا ہے جس میں کہا جارہا ہے کہ پاکستان آئی سی سی ایونٹ کی میزبانی کیلئے ہائبرڈ ماڈل پر مان گیا ہے۔ بھارتی بورڈ اس سے قبل بھی کئی مرتبہ سیاسی اور سیکورٹی خدشات کا بہانہ بناکر پاکستان آکر کھیلنے سے منع کرتا رہا ہے جبکہ ایشیاکپ 2022 کیلئے ایشیاکپ کو ہائبرڈ ماڈل کے تحت کروایا گیا جس میں بھارتی ٹیم نے اپنے میچز دوسرے مقام پر کھیلے تھے۔ مزید پڑھیں:چیمپئینز ٹرافی بھارتی بورڈ جھوٹی خبریں پھیلانے لگا دوسری جانب پاکستان کرکٹ بورڈ (پی سی بی) میگا ایونٹ کی میزبانی کیلئے اسٹیڈیم اَپ گریڈ کررہا ہے تاکہ ٹورنامنٹ کی میزبانی سے قبل شائقین کو بہتر انتظامات اور دیکھنے کے بہتر مواقع مل سکیں۔ مزید پڑھیں:چیمپئینز ٹرافی، ’یس یا نو لکھ کر دو‘ بھارت کو واضح پیغام غور طلب ہے کہ انٹرنیشنل کرکٹ کونسل (آئی سی سی) کا ایک وفد 10 سے 12 نومبر تک لاہور کا دورہ کرے گا تاکہ ٹورنامنٹ کیلئے پاکستان کی تیاریوں کا جائزہ لے سکے۔ 11 نومبر کو ایک آفیشل ایونٹ متوقع ہے، جس کے دوران ٹورنامنٹ کے شیڈول اور اہم تفصیلات کا امکان ظاہر کیا جائے گا۔ مزید پڑھیں:چیمپئینز ٹرافی؛ شیڈول کا اعلان اگلے ہفتے کیے جانے کا امکان رپورٹس کے مطابق ابتدائی شیڈول پہلے ہی ایونٹ میں شریک ٹیموں کے بورڈ کیساتھ کیا جاچکا ہے، جس کے تحت پاکستان گروپ اے میں بھارت، بنگلادیش اور نیوزی لینڈ کے ساتھ ہوگا جبکہ گروپ بی میں انگلینڈ، جنوبی افریقہ، آسٹریلیا اور افغانستان شامل ہیں۔ چیمپئینز ٹرافی 19 فروری سے 9 مارچ 2025 تک شیڈول ہے جس کے میچز کراچی، لاہور اور راولپنڈی میں ہوں گے۔,sports
224,صائم کی جارحانہ بیٹنگ! پاکستان نے کینگروز کو شکست دیکر سیریز برابر کردی,https://www.express.pk/story/2732097/2nd-odi-australia-lost-2-early-wickets-against-pakistan,دوسرے ون ڈے میں پاکستان نے آسٹریلیا کو 9 وکٹوں سے شکست دیکر تین میچز کی ون ڈے سیریز 1-1 سے برابر کردی۔ ایڈیلیڈ میں کھیلے جارہے میچ میں کینگروز کے 164 رنز کے ہدف کے تعاقب میں قومی ٹیم کے اوپنر صائم ایوب اور عبداللہ شفیق نے پاکستان کو 137 رنز کا آغاز فراہم کیا، صائم ایوب نے 82 رنز کی جارحانہ اننگز کھیلی، جس میں 6 چھکے اور 5 چوکے شامل تھے۔ عبداللہ شفیق 64 اور بابراعظم 15 رنز بناکر ناٹ آؤٹ رہے۔ آسٹریلیا کی جانب سے واحد وکٹ ایڈم زمپا کے حصے میں آئی۔ پہلے بیٹنگ کرتے ہوئے آسٹریلوی ٹیم 35 اوورز میں 163 رنز بناکر آل آؤٹ ہوگئی تھی، اوپنرز نے جارحانہ کھیل پیش کرنے کی کوشش کی تاہم 21 کے مجموعی اسکور پر جیک فریزر-میک گرک 13 رنز بناکر شاہین کا شکار بنے، میتھیو شارٹ بھی 19 رنز بناکر پویلین لوٹ گئے تھے۔ آسٹریلوی بیٹر جوش انگلس 18 اور مارنس لبوشین 6، اسٹیو اسمتھ 35، آرون ہارڈی 13، گلین میکسویل 16، پیٹ کمنز 13، ایڈم زمپا 18، مچل اسٹارک ایک رن کے مہمان ثابت ہوئے تھے۔ پاکستان کی جانب سے حارث رؤف نے 5 شاہین آفریدی 3 جبکہ محمد حسنین اور نسیم شاہ نے ایک ایک وکٹ حاصل کی۔ قبل ازیں قومی ٹیم کے کپتان محمد رضوان نے آسٹریلیا کے خلاف ٹاس جیت کر پہلے فیلڈنگ کرنے کا فیصلہ کیا، انہوں نے کہا کہ کوشش ہوگی میچ میں فتح سمیٹ کر سیریز کو برابر کریں۔ محمد رضوان کا کہنا تھا کہ ٹیم میں کوئی تبدیلی نہیں کی گئی ہے، کھلاڑیوں کو موقع دینا چاہتے ہیں۔ اس موقع پر آسٹریلوی ٹیم کے کپتان پیٹ کمنز نے کہا کہ میچ میں فتح کیساتھ سیریز میں فتح کو یقینی بنانا چاہتے ہیں، انکا کہنا تھا کہ پلئینگ الیون میں ایک تبدیلی کی گئی ہے، شان ایبٹ کی جگہ جوش ہیزل ووڈ کی واپسی ہوئی ہے۔ پاکستان کا اسکواڈ: کپتان محمد رضوان، عبداللہ شفیق، صائم ایوب، بابراعظم، کامران غلام، سلمان آغا، محمد عرفان خان، شاہین شاہ آفریدی، نسیم شاہ، حارث رؤف اور محمد حسنین آسٹریلیا کا اسکواڈ: کپتان پیٹ کمنز، میٹ شارٹ، جیک فریزر-میک گرک، اسٹیون اسمتھ، جوش انگلس، مارنس لبوشین، گلین میکسویل، آرون ہارڈی، مچل اسٹارک، ایڈم زمپا اور جوش ہیزل ووڈ,sports
225,ویمنز پریمئر لیگ 2025 کے لیے نیلامی آئندہ ماہ متوقع,https://www.express.pk/story/2732068/wpl-bcci-retention-2025,بھارت میں خواتین کرکٹرز کی ڈبلیو پی ایل 2025 کے لیے پانچوں فرنچائز نےاپنی 71 کھلاڑیوں کو برقرار رکھا ہے۔ ان میں 25 غیرملکی کھلاڑی بھی شامل ہیں۔ بھارتی کرکٹ بورڈ کی جانب سے عدم اجرا کے باجود فروری میں متوقع تیسرے سیزن کے لیے اگلے ماہ میں نیلامی کا امکان ہے۔ لیگ کی فرنچائزز نے نیلامی میں 19 ویمن کرکٹرز کے انتخاب کے لیے  مجموعی طور پر 16 کروڑ 70 لاکھ مختص کیے ہیں۔ ان میں رائل جیلنجرز بنگلورو کے بقیہ 4 سلاٹس کے لیے 3 کروڑ25 لاکھ، ممبئی انڈیز کے 4 سلاٹس کے لیے 2 کروڑ 65 لاکھ، دہلی کیپیٹلز کے 4 سلاٹس کے لیے 2 کروڑ 50 لاکھ، یو پی وارئیرز کے3 سلاٹس کے لیے 3 کروڑ 90 لاکھ اور گجرات جائنٹس کے  بقیہ 4 سلاٹس کے لیے 4 کروڑ 40 لاکھ روپے شامل ہیں۔,sports
226,کانپور ٹیسٹ: آئی سی سی نے آؤٹ فیلڈ ’غیر تسلی بخش‘ قرار دے دی,https://www.express.pk/story/2732059/kanpur-test-india-bangladesh-demerit-point-icc-bcci,انٹرنیشنل کرکٹ کونسل (آئی سی سی) نے بھارت اور بنگلا دیش کے درمیان کانپور میں کھیلے گئے ٹیسٹ سیریز کے دوسرے میچ میں آؤٹ فیلڈ کو ’غیر تسلی بخش‘ قرار دے دیا۔ آئی سی سی کی جانب سے جاری کی گئی ریٹنگ کے ساتھ اسٹیڈیم کو ایک ڈی میرٹ پوائنٹ بھی دیا گیا ہے۔ سیریز کے دوسرے میچ کی میزبانی کرنے والے گرین پارک اسٹیڈیم کی آؤٹ فیلڈ کو آئی سی سی میچ ریفری جیف کرو کی جانب سے غیر تسلی بخش قرار دیا  گیا۔ رواں برس 27 ستمبر سے 01 اکتوبر تک کھیلے گئے  کانپور ٹیسٹ کے پہلے دن صرف 35 اوورز کا کھیل ممکن ہو سکا تھا جبکہ دوسرے اور تیسرے دن ایک گیند بھی نہیں پھینکی جا سکی تھی۔ ٹیسٹ کے تیسرے دن کھیل کے اوقات میں بارش نہ ہونے کے باوجود کھیل نہیں ہو سکا تھا۔ حکومت کے زیر انتظام اس اسٹیڈم کی ناقص نکاسی کی وجہ سے ٹیسٹ میچ کا دو دن سے زیادہ کا وقت ضائع ہو گیا تھا۔ بی سی سی آئی کے نائب صدر راجیو شکلا نے کھیل کا تیسرا دن واش آؤٹ ہونے کے بعد اسٹیڈیم پر کی جانے والی تنقید کا دفاع کیا تھا۔ ٹیسٹ میچ کے ڈھائی دن سے زیادہ کا وقت ضائع ہونے کے بعد بھارت نے شاندار کھیل کا مظاہرہ کرتے ہوئے 121.2 اوورز میں 20 بنگلادیش کی حاصل کیں اور محض 52 اوورز میں 7.36 کے غیر معمولی رن ریٹ سے 383 رنز اسکور کر کے فتح سمیٹی تھی۔,sports
227,عالمی چیمپئن محمد آصف کی ماسٹرز عالمی ایونٹ میں پیش قدمی، ناک آؤٹ مرحلے میں رسائی,https://www.express.pk/story/2732048/snooker-championship-masters-qatar-doha-muhammad-asif,تیسری مرتبہ عالمی امیچر اسنوکر چیمپئن بننے والے پاکستانکے محمد آصف نے ماسٹرزعالمی ایونٹ میں اپنی پیش قدمی جاری رکھتے ہوئے ناک آوٹ مرحلہ میں قدم رکھ دیا۔ موصولہ اطلاعات کے مطابق قطر کے  شہر دوحا میں جاری آئی بی ایس ایف ماسٹرز عالمی اسنوکر چیمپئن شپ میں 42 سالہ محمد آصف نے اپنے گروپ کے تینوں میچز میں فتوحات سمیٹ کر بلند عزائم ظاہر کر دیے۔ گروپ کے ٹاپ سیڈ  محمد آصف نے تیسرے میچ میں آسٹریلیا کے اسٹیو ہینا کو  کوئی فریم  کھوئے بغیر مات دی۔ قبل ازیں  پہلے میچ میں افغان کیوئسٹ احمد رسولی کو0-3 سے قابو کرنے والے محمد آصف نے دوسرے میچ میں بھارتی حریف  رجت کھنیجا کو بھی  کوئی فریم ہارے بغیر 0-3 سے ٹھکانے لگایا۔ آئی بی ایس ایف عالمی اسنوکر چیمپئن شپ کے گولڈ میڈلسٹ محمد آصف نے اپنے دونوں  حریفوں کے خلاف سینچری بریک  کھیلے۔,sports
228,قومی ویمن ون ڈے کرکٹ ٹورنامنٹ کا آغاز جمعے سے ہوگا,https://www.express.pk/story/2732045/pcb-one-day-tournament-karachi,پاکستان کرکٹ بورڈ (پی سی بی) کے تحت قومی ویمن ون ڈے کرکٹ ٹورنامنٹ جمعہ سے کراچی میں شروع ہورہا ہے۔ پانچ ٹیموں کے ٹورنامنٹ میں  چیلنجرز،کانکرز، انوسیبلز،اسٹارز اور اسٹرائیکرز ڈبل لیگ فارمیٹ میں ایک دوسرے سےمقابلہ کریں گے۔ہر ٹیم 8 میچز کھیلے گی،بعدازاں دو ٹاپ ٹیمیں 30 نومبر کو ہونے والے فائنل کے لیے جگہ بنائیں گی۔ نیشنل اسٹیڈیم میں حنیف محمد ریجنل ہائی پرفارمنس سینٹر کے اوول گراؤنڈ اور یوبی ایل  اسپورٹس کمپلیکس پرہر روز50 اوورز کی اننگز پر مشتمل  2 میچز کھیلے جائیں گے۔33 لاکھ روپے کی انعامی رقم کے ٹورنامنٹ میں فاتح ٹیم کو 15 لاکھ جبکہ رنر اپ ٹیم کو 10 لاکھ روپے دیے جائیں گے۔ ٹورنامنٹ میں معروف قومی کرکٹرز بطور مینٹورز اپنی خدمات انجام دیں گے۔ وقار یونس چیلنجرز، مصباح الحق کانکرز، سرفراز احمد انوسیبلز،شعیب ملک اسٹارز اور ثقلین مشتاق اسٹرائیکرز  کے مینٹورز ہیں۔ تاہم، پہلے سے طے شدہ نجی مصروفیات کے باعث امریکا میں مقیم ثقلین مشتاق کی 18 نومبر کو ممکنہ وطن واپسی ہوگی۔,sports
229,چیمپئینز لیگ؛ میچ کے دوران فلسطین کی آزادی بیرز آویزاں! تصاویر وائرل,https://www.express.pk/story/2731999/chimpeinz-lig-mich-k-doran-flstin-ki-azadi-birz-aoiza-tsaoir-oaerl,"جرمن فٹبال کلب کے شائقین نے اٹلیٹیکو میڈرڈ کے خلاف میچ سے قبل چیمپئینز لیگ میں فلسطین کی آزادی سے متعلق بیرز آویزاں کردیے۔ چیمپئینز لیگ کے میچ کے دوران شائقین کی جانب سے اس اقدام کی ویڈیوز و تصاویر سوشل میڈیا پر خوب وائرل ہورہی ہیں جس میں دیکھا جاسکتا ہے کہ فینز نے بڑے بینر پر فلسطین کی آزادی کے الفاظ لکھے ہوئے ہیں جبکہ یروشلم میں واقع مقدس ترین عبادت گاہ مسجد اقصیٰ کے کیساتھ موجود مشہور آئرن ڈوم کی تصویر بھی آویزاں ہے۔ بینر کے نچلے حصے پر فلسطین کی مزاحمتی تنظیم حماس کے 7 اکتوبر 2023 کے روز صہیونی ریاست پر کیے گئے حملے کی تاریخ بھی درج تھی۔ مزید پڑھیں:میدان کیوں چھوڑا؛ الزاری جوزف کے رویے پر ہیڈکوچ بھی ناراض بینر پر فلسطینی جھنڈا کے رنگ بھی موجود تھے جبکہ ایک بچے نے قمیض پہنے ہوئے لبنان کے جھنڈے کی تصویر کشی کی تھی۔ اس کے علاوہ ""آزاد فلسطین"" کی عکاسی کرتا تھا جس میں مغربی کنارے اور غزہ کی پٹی کے ساتھ ساتھ موجودہ اسرائیلی ریاست کا علاقہ بھی فلسطینی رومال (یعنی کیفیہ) سے رنگا ہوا تھا۔",sports
230,کلارک نے ہوم گراؤنڈ پر کیویز سے کلین سوئپ کی بڑی وجہ بتادی,https://www.express.pk/story/2731994/michael-clarke-explained-the-main-reason-for-the-clean-sweep-by-the-kiwis-on-home-ground,سابق آسٹریلوی کمنٹیٹر و کپتان مائیکل کلارک نے کیویز کے ہاتھوں بھارتی ٹیم کے کلین سوئپ کی وجہ ٹیم کی تھکاوٹ کو قرار دیا ہے۔ بارڈ گواسکر ٹرافی کے آغاز سے قبل سابق آسٹریلوی کرکٹر مائیکل کلارک نے تنقید کے نشتر چلاتے ہوئے کہا کہ ہوم گراؤنڈ پر روہت الیون کو شکست کی بڑی وجہ ذہنی تھکاوٹ کو قرار دیا، کچھ پلئیرز کی باڈی لینگویج دیکھ صاف اندازہ ہورہا ہے کہ وہ تھکے ہوئے ہیں۔ انہوں نے کہا کہ مجھے امید ہے کہ برڈر گواسکر ٹرافی سے قبل بھارت کے اہم بیٹرز روہت شرما اور ویرات کوہلی مکمل ردھم میں آجائیں گے، ان کی قابلیت اور تجربہ کا امتحان مشکل وقت میں ہوگا۔ مزید پڑھیں:کیویز کے ہاتھوں پہلی بار بھارت وائٹ واش ہوگیا مائیکل کلارک نے مزید کہا کہ بھارتی ٹیم جانتی ہے کہ انہوں نے یہاں آسٹریلیا میں اچھی کارکردگی کا مظاہرہ کیا ہے اور وہ اب بھی کافی ٹیلنٹ اور اس خود اعتمادی کے ساتھ یہاں آئیں گے۔ بارڈر گواسکر ٹرافی سیریز کا آغاز 22 نومبر سے پرتھ میں ہوگا جس کے بعد ایڈیلیڈ، برسبین، میلبرن اور سڈنی میں میچز ہوں گے۔,sports
231,دورہ آسٹریلیا؛ سرفراز کا کون سا ریکارڈ رضوان کے نشانے پر ہے!,https://www.express.pk/story/2731981/mohammad-rizwan-on-the-verge-of-breaking-sarfaraz-ahmeds-elite-record,قومی ٹیم کے کپتان محمد رضوان وکٹ کیپر بیٹر سرفراز احمد کا ریکارڈ توڑنے کے قریب پہنچ گئے۔ دورۂ آسٹریلیا میں قومی ٹیم کی کمان سنبھالنے والے محمد رضوان ایڈیلیڈ میں شیڈول دوسرے ون ڈے میچ میں سابق کپتان سرفراز احمد کا ریکارڈ توڑنے سے محض ایک قدم دور ہیں۔ وکٹ کیپر بیٹر محمد رضوان اگر آسٹریلیا کے خلاف ایڈیلیڈ میں 50 یا اس سے زائد رنز اسکور کرنے میں کامیاب ہوئے تو وہ سرفراز احمد، معین خان، کامران اکمل اور سلیم یوسف کو پیچھے چھوڑ دیں گے۔ مزید پڑھیں:نسیم شاہ کھیلیں گے یا نہیں! بڑی خبر سامنے آگئی آسٹریلیا میں بطور وکٹ کیپر 50 یا اس سے زائد رنز بنانے والوں کی فہرست میں سرفراز احمد پہلے نمبر پر موجود ہیں جنہوں نے 27 اننگز میں 6 مرتبہ یہ کارنامہ سرانجام دیا ہے جبکہ کامران اکمل 42 اننگز میں 4، معین خان 35 اننگز میں 3 اور سلیم یوسف 21 اننگز میں 3 مرتبہ یہ اعزاز حاصل کرچکے ہیں۔ مزید پڑھیں:دوسرا ون ڈے؛ قومی ٹیم میں 2 تبدیلیوں کا امکان محمد رضوان 30 اننگز میں 6 مرتبہ 50 یا اس سے زائد رنز بناکر ایلیٹ لسٹ میں موجود ہیں تاہم وہ محض ایک نصف سینچری اسکور کرکے یہ اعزاز سرفراز احمد سے چھین سکتے ہیں۔ قبل ازیں میلبرن میں کھیلے گئے پہلے ون ڈے میچ میں محمد رضوان نے 71 گیندوں پر 44 رنز کی اننگز کھیلی تھی تاہم وہ ٹیم کو میچ جتوانے میں کامیاب نہیں ہوسکے تھے۔,sports
232,میدان کیوں چھوڑا؛ الزاری جوزف کے رویے پر ہیڈکوچ بھی ناراض,https://www.express.pk/story/2731978/sammy-calls-josephs-behaviour-to-leave-the-ground-unacceptable,"انگلینڈ کے خلاف تیسرے ون ڈے میچ میں کپتان سے تلخ کلامی کے بعد میدان چھوڑ جانے والے ویسٹ انڈین فاسٹ بولر کے رویے پر ہیڈکوچ ڈیرن سیمی بھی ناراض ہوگئے۔ ہوم گراؤنڈ پر انگلش ٹیم کیخلاف ون ڈے سیریز میں 1-2 سے فتح حاصل کرنیوالی ویسٹ انڈیز کی ٹیم کے فاسٹ بولر الزاری جوزف کپتان کی فیلڈ پلیسمنٹ پر ناراضگی اور تلخ کلامی پر میدان چھوڑ کر چلے گئے تھے، جس کی ویڈیوز سوشل میڈیا پر خواب وائرل ہوئیں تھی۔ ویسٹ انڈین کوچ ڈیرن سیمی بھی فاسٹ بولر کے رویے پر ناراضگی کا اظہار کرتے ہوئے اِسے ""ناقابل قبول"" قرار دیا۔ مزید پڑھیں:فیلڈ پلیسمنٹ پر کپتان سے تلخ کلامی؛ بالر میدان چھوڑ کر چلاگیا ہیڈکوچ ڈیرن سیمی نے میچ کے بعد پریس کانفرنس کرتے ہوئے کہا کہ ہم دوست بنیں گے! سب کو لیکر چلیں گے، میں جس نقافت کو پروان چڑھانا چاہتا ہوں اس میدان پر ایسے رویے ناقابل قبول ہیں۔ الزاری جوزف میچ کے چھٹے اوور میں میدان پر واپس آگئے تھے تاہم انہوں نے 12ویں اوور تک بالنگ نہیں کروائی، فاسٹ بولر نے 10 اوورز کے کوٹے میں 45 رنز کے عوض 2 وکٹیں حاصل کیں۔",sports
233,متنازع باکسر ایمان خلیف رپورٹس لیک پر عدالت پہنچ گئیں,https://www.express.pk/story/2731967/olympic-boxer-imane-khelif-takes-legal-action-over-male-chromosomes-claims,پیرس اولمپکس میں گولڈ میڈل حاصل کرنیوالی خاتون باکسر ایمان خلیف نے میڈیکل رپورٹ لیک کرنے والوں کیخلاف قانونی کارروائی کا آغاز کردیا۔ میڈیا رپورٹس کے مطابق انٹرنیشنل اولمپک کمیٹی (آئی او سی) کی جانب سے جاری کردہ بیان میں کہا گیا ہے کہ ہم سمجھتے ہیں کہ الجزائر سے تعلق رکھنے والی خاتون باکسر ایمان خلیف ان افراد کے خلاف قانونی کارروائی کی ہے جنہوں نے اولمپک گیمز کے دوران انکی صنفی اہلیت پر سوال اٹھایا تھا۔ آئی او سی کا کہنا ہے کہ قانونی کارروائی کے دوران میڈیا رپورٹس پر کوئی تبصرہ نہیں کرے گا جب تک تصدیق نہیں ہوجاتی، البتہ انکے ساتھ بدسلوکی پر دکھ ہے جس سے اسوقت اولمپئین کو گزرنا پڑرہا ہے۔ مزید پڑھیں:متنازع باکسر ایمان خلیف کی ایک اور میڈیکل رپورٹ لیک، مرد قرار کمیٹی نے مزید کہا کہ ایمان خلیف کو کئی سالوں سے خواتین کے زمرے میں بین الاقوامی مقابلوں میں حصہ لے چکی ہیں، جس میں ٹوکیو اولمپکس اور انٹرنیشنل باکسنگ ایسوسی ایشن  جانب سے منظور شدہ ایونٹس شامل ہیں۔ مزید پڑھیں:متنازع باکسر ایمان خلیف نے بھی خواتین باکسنگ مقابلوں میں گولڈ میڈل جیت لیا اس سے قبل ایمان خلیف فرانس میں آن لائن ہراساں کیے جانے کی شکایت درج کروا چکی ہے۔ خیال رہے کہ گزشتہ دنوں پیرس اولمپکس میں گولڈ میڈل حاصل کرنیوالی خاتون باکسر ایمان خلیف کی ایک اور میڈیکل رپورٹ لیک ہوئی تھی جس میں انہیں مرد قرار دیا گیا تھا۔,sports
234,جمعیت کے زیر اہتمام وفاقی اردو یونیورسٹی میں اسپورٹس ویک,https://www.express.pk/story/2731964/jamiat-ke-zer-ahtamam-wafaqi-urdu-university-min-sports-week,کراچی: اسلامی جمعیت طلبہ نے وفاقی اردو یونیورسٹی، عبدالحق کیمپس، کے ایم سی گراؤنڈ میں اسپورٹس ویک کا انعقاد کیا۔ اسپورٹس ویک کا افتتاح عبدالحق کیمپس کے انچارج ڈاکٹر شاہد کی قیادت میں ہوا اور اس میں ڈاکٹر کمال حیدر،ناظمِ زون (جنوبی) محمد حمزہ رمضان، ناظم جامعہ شہریار خان شریک تھے ۔ بین الاقوامی تعلقات سماجی بہبود کے صدر شعبہ اور مختلف شعبہ جات کے اساتذہ کرام نے شرکت کی اور جمیعت کی اس سرگرمی کو خوب سراہا۔ ترجمان اسلامی جمعیت طلبہ عبدالحق کے مطابق اسپورٹس ویک میں مختلف قسم کے مسابقتی کھیل اور تفریحی سرگرمیاں شامل ہیں، جو طلباء کو اپنی صلاحیتوں کو ظاہر کرنے اور  ایک مثبت پلیٹ فارم فراہم کرتی ہیں۔ اسپورٹس ویک کا اختتام آج جمعرات کو شرکاء اور فاتحین کے اعزاز میں ایک تقریب کے ساتھ ہوگا۔,sports
235,پاک آسٹریلیا سیریز؛ دوسرا ون ڈے میچ کل کھیلا جائے گا,https://www.express.pk/story/2731961/pak-australia-series-2nd-odi-will-be-played-tomorrow,پاکستان اور آسٹریلیا کے درمیان سیریز کا دوسرا ون ڈے میچ کل ایڈیلیڈ میں کھیلا جائے گا۔ میچ پاکستانی وقت کے مطابق صبح 8:30 بجے شروع ہوگا، قومی ٹیم کو سیریز میں شکست سے بچنے کیلئے لازمی فتح درکار ہے۔ ایڈیلیڈ میں پاکستان نے 28 سال سے کوئی فتح حاصل نہیں ہے، قومی ٹیم کو اس گراؤنڈ میں آخری جیت سال 1996 میں وسیم اکرم کی قیادت میں ملی تھی۔ اس گراؤنڈ پر کھیلے گئے 8 میچز میں قومی ٹیم محض ایک فتح حاصل کرنے میں کامیاب ہوسکی ہے۔ ایڈیلیڈ کے گراؤنڈ پر پاکستان نے 12 رنز سے فتح حاصل کی تھی جس میں ثقلین مشتاق نے 5 وکٹیں لے کر جیت میں اہم کردار ادا کیا تھا۔ تین میچز کی سیریز میں آسٹریلیا کو 0-1 کی برتری حاصل ہے۔ مزید پڑھیں:نسیم شاہ کھیلیں گے یا نہیں! بڑی خبر سامنے آگئی دوسری جانب اس گراؤنڈ پر پہلے بلے بازی کرنے والی ٹیم کا اوسط اسکور 276 رہا ہے جبکہ دوسرے نمبر پر بیٹنگ کرنے والی ٹیم کا اوسط 265 رنز ہے۔ مزید پڑھیں:ناصر، رمیز بھی بابراعظم کے حق میں بول اُٹھے یہ گراؤنڈ آج تک 86 ون ڈے میچوں کی میزبانی کرچکا ہے، جس میں پہلے بیٹنگ کرنے والی ٹیم نے 46 بار کامیابی حاصل کی اور ہدف کا تعاقب کرنے والی ٹیم 38 بار فتحیاب ہوئی۔,sports
236,قومی کرکٹرز کا ہیڈکوچ جیسن گلیسپی کی آکیڈمی کا دورہ,https://www.express.pk/story/2731959/pakistan-cricketers-visit-jason-gillespies-academy-in-australia,دورہ آسٹریلیا کے دوران پاکستانی کرکٹرز کا ہیڈکوچ جیسن گلیسپی کی آکیڈمی کا دورہ کیا۔ قومی کرکٹرز میں صائم ایوب، عبداللہ شفیق، سلمان علی آغا، عامر جمال، اور عرفات منہاس نے گلیسپی اکیڈمی میں سہولیات کا جائزہ لیا اور تربیتی مرکز کا معائنہ اور اعلیٰ ترین سہولیات کی تعریف کی۔ قومی کھلاڑی جدید بالنگ مشینوں اور تربیتی سہولیات سے متاثر ہوئے جنہیں بیٹرز کی تکنیک نکھانے کیلئے جانا جاتا ہے، کھلاڑیوں نے اکیڈمی کی شاپ سے کئی کرکٹ گیئرز خریدے۔ مزید پڑھیں:ناصر، رمیز بھی بابراعظم کے حق میں بول اُٹھے دوسری جانب دورہ آسٹریلیا کے دوران پہلے ون ڈے میچ میں پاکستان کو کینگروز کے ہاتھوں 2 وکٹوں کی شکست کا منہ دیکھنا پڑا تھا، تین میچز کی سیریز میں میزبان کو 0-1 کی برتری حاصل ہے۔ خیال رہے کہ دونوں ٹیموں کے درمیان سیریز کا دوسرا میچ کل (جمعہ) 8 نومبر کو ایڈیلیڈ میں کھیلا جائے گا۔,sports
237,ناصر، رمیز بھی بابراعظم کے حق میں بول اُٹھے,https://www.express.pk/story/2731948/former-pakistan-and-england-cricketer-defend-babar-azam-amid-online-criticism,سابق چیئرمین پاکستان کرکٹ بورڈ (پی سی بی) اور انگلش کمنٹیٹر ناصر حسین ون کپتانی سے دستبرداری کے بعد ون ڈے میں واپسی کرنیوالے بابراعظم کے حق میں بول اُٹھے۔ معروف انگلش کمنٹیٹر و سابق کپتان ناصر حسین نے کہا کہ میں کون ہوتا ہوں کہ کسی ایک عظیم کرکٹر کو مشورہ دوں؟ ہر بہترین کھلاڑی ایک ایسے دور سے گزرتا ہے، بعض اوقات، یہ صرف ایک ذہنی وقفہ ہوتا ہے اور آرام کرکے انہیں واپسی کا بہتر موقع ملتا ہے۔ ناصر حسین نے کہا کہ امید ہے پاکستانی فینز جلد بابراعظم کو پُرانی فارم میں دیکھ سکیں گے۔ مزید پڑھں:دوسرا ون ڈے؛ قومی ٹیم میں 2 تبدیلیوں کا امکان دریں اثنا، سابق چیئرمین پاکستان کرکٹ بورڈ (پی سی بی) رمیز راجا نے اپنے یوٹیوب چینل پر گفتگو کرتے ہوئے سوشل میڈیا پر تنقید پر مایوسی کا اظہار کیا، انکا کہنا تھا کہ اگر آپ کو بابراعظم جیسا کھلاڑی غلطی سے مل گیا تو آپ کو اس کی عزت کرنی چاہیے، میں مایوس ہو جاتا ہوں جب میں کی بورڈ کے کئی اعلیٰ عہدیداروں کو بابر کو ٹرول اور گالی دیتے ہوئے دیکھتا ہوں۔ مزید پڑھں:نسیم شاہ کھیلیں گے یا نہیں! بڑی خبر سامنے آگئی خیال رہے کہ بابراعظم نے آسٹریلیا کیخلاف پہلے ون ڈے میچ میں 37 رنز کی اننگز کھیلی تھی تاہم وہ ایڈم زمپا کا شکار ہوگئے تھے۔ پاکستان کی ٹیم پہلے میچ میں کینگروز کیخلاف بیٹنگ کرتے ہوئے 46.4 اوورز میں 203 رنز بناسکی تھی اور آسٹریلیا نے محض 2 وکٹوں سے فتح پائی تھی۔,sports
238,فیلڈ پلیسمنٹ پر کپتان سے تلخ کلامی؛ بالر میدان چھوڑ کر چلاگیا,https://www.express.pk/story/2731945/west-indies-cricketer-leaves-field-after-a-heated-argument-with-captain,انٹرنیشنل میچ کے دوران کپتان سے فیلڈ پلیسمنٹ کے معاملے پر تلخ کلامی کی وجہ سے فاسٹ بولر میدان چھوڑ کرچلے گئے۔ انگلینڈ اور ویسٹ انڈیز کے درمیان کھیلے گئے سیریز کے تیسرے ون ڈے میچ میں ویسٹ انڈیز نے انگلش ٹیم کو 8 وکٹوں سے شکست دی تاہم اس میچ کی خاص بات الزاری جوزف اور کپتان شائی ہوپ کے درمیان ہونیوالی تلخ کلامی تھی۔ میچ میں ویسٹ انڈیز نے ٹاس جیت کر پہلے فیلڈنگ کرنے کا فیصلہ کیا، الزاری جوزف اور میتھیو فورڈ نے بولنگ کا آغاز کیا اور ویسٹ انڈیز کو وکٹ بھی مل گئی۔ مزید پڑھیں:نسیم شاہ کھیلیں گے یا نہیں! بڑی خبر سامنے آگئی اگلے اوور میں جوزف نے گیند تھامی تو ویسٹ انڈیز کے کپتان شائی ہوپ کے درمیان طویل گفتگو ہوئی، بعدازاں جوزف کیلئے دو سلپیں لگادیں تاہم بالر مایوس نظر آئے۔ اگلی گیند پر 90 میل فی گھنٹہ کی رفتار سے شاندار ڈیلیوری پر کاکس کی وکٹ ملی تاہم بالر زیادہ خوش نہ ہوئے۔ مزید پڑھیں:دوسرا ون ڈے؛ قومی ٹیم میں 2 تبدیلیوں کا امکان وکٹ لینے کے باوجود الزاری جوزف کی مایوسی میں کمی نہ انہیں اوور کے اختتام پر کوچ ڈیرن سیمی کیساتھ باؤنڈری لائن پر گفتگو کرتے ہوئے دیکھا گیا، جو انہیں پرسکون رہنے کا اشارہ کررہے تھے۔ الزاری جوزف بعدازاں فیلڈ چھوڑ کر چلے گئے انکی ہیڈن والش جونیئر نے فیلڈنگ کی تاہم غصہ ٹھنڈا ہونے کے بعد بالر دوبارہ میدان پر آئے اور انہوں نے 10 اوورز کے اسپیل میں 45 رنز دے کر دو وکٹیں حاصل کیں۔ A post shared by FanCode (@fancode),sports
239,چیمپئینز ٹرافی، ’یس یا نو لکھ کر دو‘ بھارت کو واضح پیغام,https://www.express.pk/story/2731931/champions-trophy-yes-ya-no-likh-kar-do-bharat-ko-wazeh-pegham,چیمپئنز ٹرافی میں شرکت کے حوالے سے ’’یس یا نو ‘‘ میں تحریری جواب دینے کیلیے بھارت کو واضح پیغام پہنچا دیا گیا۔ پی سی بی کے سی او او سلمان نصیر گذشتہ کئی روز دبئی میں آئی سی سی حکام کے ساتھ ملاقاتوں میں مصروف تھے،گذشتہ ہفتے چیئرمین محسن نقوی نے بھی انھیں جوائن کیا تھا، آئی سی سی ایونٹس کے شیڈول کا عمومی طور پر تین ماہ قبل ہی اعلان ہو جاتا ہے، 10 سے 12 نومبر کے دوران کسی ایک دن پاکستان میں تقریب میں چیمپئنز ٹرافی کا شیڈول جاری کیا جانا متوقع ہے، بھارت کے میچز لاہور میں ہی رکھے جائیں گے۔ تفصیلات کے مطابق پاکستان طویل عرصے بعد آئندہ برس فروری، مارچ میں چیمپئنز ٹرافی کی صورت میں آئی سی سی ایونٹ کی میزبانی کرے گا، ہر بار کی طرح بھارت نے اب بھی رنگ میں بھنگ ڈالتے ہوئے شرکت کو حکومتی اجازت سے مشروط کردیا،اسی لیے غیریقینی کی فضا ختم نہ ہو سکی۔ مزید پڑھیں:چیمپئینز ٹرافی؛ شیڈول کا اعلان اگلے ہفتے کیے جانے کا امکان انٹرنیشنل کرکٹ کونسل عموما تین ماہ قبل اپنے ایونٹس کا شیڈول جاری کرتی ہے،اب بھی یہی ارادہ ہے،ذرائع کے مطابق بھارتی کرکٹ بورڈ کو واضح پیغام دے دیا گیا ہے کہ وہ پاکستان جانے کے حوالے سے اپنی حکومت سے ہاں یا ناں میں تحریری جواب لے کر دے،10،11 اور 12 نومبر کے دوران کسی ایک دن شیڈول جاری کرنے کی تقریب ہوگی جس میں آئی سی سی حکام بھی موجود رہیں گے۔ ماضی کو دیکھا جائے تو ٹیم کے دورئہ پاکستان پر فیصلے کا بھارتی حکومت کبھی تحریری طور پر اعلان نہیں کرتی، اب بھی اس کا امکان دشوار لگتا ہے۔ ذرائع نے بتایا کہ اگر بھارت سے کوئی جواب نہ ملا تو بھی شیڈول جاری کر دیا جائے گا جس میں اس کے میچز لاہور میں رکھے گئے ہیں،البتہ انکار کی صورت میں آئی سی سی نے پہلے سے ہی ایک پلان بی بنایا ہوا ہے جس کیلیے اضافی بجٹ بھی مختص ہو چکا لیکن عوامی سطح پر بات نہیں کی جاتی۔ مزید پڑھیں:چیمپئینز ٹرافی؛ نیشنل اسٹیڈیم سے الیکٹرانک اسکرین کو ہٹانے کا کام شروع دوسری جانب پی سی بی کو پوری امید ہیکہ بھارتی ٹیم چیمپئنز ٹرافی کیلیے آئے گی، مجوزہ شیڈول کے مطابق 19 فروری کو میزبان پاکستان اور نیوزی لینڈکے درمیان کراچی میں میچ سے ایونٹ کاآغاز ہوگا، اگلے روز بھارتی ٹیم لاہور میں بنگلہ دیش سے مقابلہ کرے گی،21 تاریخ کو افغانستان اور جنوبی افریقہ کراچی جبکہ اگلے دن آسٹریلیا اور انگلینڈ لاہور میں نبرد آزما ہوں گے۔ 23 فروری کو نیوزی لینڈ اور بھارت کا مقابلہ لاہور میں ہونا ہے، پاکستانی ٹیم اپنا دوسرا میچ 24 تاریخ کو بنگلہ دیش سے راولپنڈی میں کھیلے گی،25 فروری کو افغانستان اور انگلینڈ لاہور جبکہ اگلے روز آسٹریلیا اور جنوبی افریقہ راولپنڈی میں آمنے سامنے ہوں گے،27 تاریخ کو نیوزی لینڈ کا مقابلہ بنگلہ دیش سے لاہور میں ہونا ہے۔ مزید پڑھیں:چیمپئینز ٹرافی 2025 حسن علی نے تحفظات کا اظہار کردیا اگلے دن افغانستان اور آسٹریلیا کی ٹیمیں راولپنڈی میں مدمقابل ہوں گی، ایونٹ کا سب سے بڑا مقابلہ روایتی حریفوں پاکستان اور بھارت کے درمیان یکم مارچ کو لاہور میں رکھا گیا ہے، اگلے دن انگلینڈ اور جنوبی افریقہ کا میچ راولپنڈی میں ہوگا، سیمی فائنلز 5 اور6 مارچ کو کراچی اور راولپنڈی میں کھیلے جائیں گے، فاتح کا فیصلہ9 مارچ کو قذافی اسٹیڈیم لاہور میں ہوگا۔ واضح رہے کہ اس مجوزہ شیڈول میں کئی تبدیلیاں بھی ممکن ہیں۔ دوسری جانب پاکستان میں اسٹیڈیمز کا تعمیراتی کام تیزی سے جاری ہے، اب تک کی صورتحال دیکھتے ہوئے 30 دسمبر کی ڈیڈ لائن تک کراچی، لاہور اور راولپنڈی کے تینوں وینیوز تیار ہونے کی توقع ہے، پی سی بی نے اس کیلیے تقریبا 13 ارب روپے مختص کیے ہیں،آئی سی سی کا ایک وفد جلد ایک بار پھر جائزہ لینے پاکستان آنے والا ہے۔,sports
240,علیم ڈار نے انگلینڈ کیخلاف پاکستان کی جیت میں کیسے اہم کردار ادا کیا؟,https://www.express.pk/story/2731918/aleem-dars-key-role-in-pakistans-victory-over-england-what-advice-led-to-success,پاکستان کی انگلینڈ کے خلاف ٹیسٹ سیریز میں کامیابی میں سابق امپائر علیم ڈار کے مشوروں نے اہم کردار ادا کیا۔ سابق امپائر علیم ڈار نے انگلینڈ کیخلاف تیسٹ میچز میں پچ کی تیاری اور ٹیم کے انتخاب کے بارے میں اہم مشورے دیے جن کی بدولت پاکستان کو تقریباً چار سال طویل انتظار کے بعد ہوم گراؤنڈ پر فتح حاصل ہوئی۔ علیم ڈار کو حال ہی میں پاکستان کرکٹ بورڈ (پی سی بی) کی سلیکشن کمیٹی میں شامل کیا گیا تھا اور یہ پہلا موقع ہے جب کسی ریٹائرڈ امپائر کو سلیکشن کمیٹی کا حصہ بنایا گیا ہے۔ اگرچہ کچھ لوگوں نے اس اقدام کو تنقید کا نشانہ بنایا مگر علیم ڈار کا عالمی تجربہ اور کرکٹ کی گہری سمجھ بوجھ پاکستان ٹیم کیلئے اہم ثابت ہوئی ہے۔ ملتان میں پاکستان کی شکست کے بعد علیم ڈار نے سلیکشن کمیٹی کو غیر روایتی حکمت عملی کا مشورہ دیا جس میں دوسرے ٹیسٹ کے لیے اسی پچ کو دوبارہ استعمال کرنا شامل تھا۔ چیف کیوریٹر ٹونی ہیمنگ، عاقب جاوید اور علیم ڈرا نے مل کر اس تجویز پر کام کیا جس کے نتیجے میں ایک ایسی پچ بنائی گئی جو پاکستانی اسپنرز کیلئے مددگار ثابت ہوئی۔ راولپنڈی میں ہونے والے تیسرے ٹیسٹ میں بھی عالمی میڈیا نے عجیب و غریب چیزوں کا مشاہدہ کیا، بڑے بڑے پنکھوں اور ہیٹرز پچ پر دیکھے گئے۔ علیم ڈار عاقب جاوید نے دروازے بند کرکے بھی پچ کی تیاری پر کام کیا جس کی بدولت پاکستانی اسپنرز نعمان علی ساجد خان نے تباہ کن بولنگ کی اور پاکستان یہ میچ 9 وکٹوں سے جیت گیا۔,sports
241,آئی سی سی کی نئی ٹیسٹ رینکنگ جاری، بابر اعظم، سلمان آغا اور محمد رضوان کی ترقی,https://www.express.pk/story/2731885/icc-latest-ranking,انٹرنیشنل کرکٹ کونسل (آئی سی سی) نے نئی ٹیسٹ رینکنگ جاری کردی۔ نئی ٹیسٹ بیٹنگ رینکنگ میں پاکستانی بیٹر سعود شکیل دو درجے تنزلی کے بعد نویں نمبر پر چلے گئے، بابر اعظم ایک درجے ترقی پاکر 17 ویں سلمان آغا ایک درجہ ترقی پاکر 19 ویں اور محمد رضوان 2 درجے ترقی پاکر 20 ویں نمبر پر آگئے۔ ٹیسٹ بیٹرز میں انگلش بلے باز جو روٹ کا پہلا اور کیوی بلے باز کین ولیم سن کا دوسرا نمبر برقرار ہے، انگلینڈ کے ہیری بروک ایک درجے ترقی کے بعد تیسرے نمبر پر آ گئے۔ بھارت کے یشوی جیسوال ایک درجہ تنزلی کے بعد چوتھے نمبر پر چلے گئے، رشبھ پنت 5 درجے ترقی کے بعد چھٹے نمبر آ گئے ہیں، نیوزی لینڈ کے ڈیرل مچل 8 درجے ترقی کے بعد ساتویں نمبر پر براجمان ہوئے ہیں۔ آئی سی سی ٹیسٹ بولرز رینکنگ میں جنوبی افریقا کے کگیسو ربادا کا پہلا نمبر برقرار ہے، پاکستان کے نعمان علی نویں نمبر پر ہیں، بھارت کے رویندرا جڈیجا دو درجے ترقی کے بعد چھٹے نمبر پر آ گئے ہیں، کیشو مہاراج چار درجے ترقی کے بعد 19 ویں نمبر پر آ گئے ہیں۔ ٹیسٹ آل راؤنڈرز میں بھارت کے رویندرا جڈیجا پہلے اور روی چندرن ایشون دوسرے نمبر پر ہیں، بنگلادیشی آل راونڈر شکیب الحسن ایک درجہ ترقی پاکر تیسرے نمبر پر آگئے، ویسٹ نڈیز کے جیسن ہولڈر اور انگلینڈ کے جو روٹ ایک ایک درجہ ترقی کے بعد بالترتیب چوتھے اور پانچویں نمبر پر آگئے۔,sports
242,پاکستان اسپورٹس بورڈ کا اولمپک ایسوسی ایشن کے انتخابی عمل پر شدید تحفظات کا اظہار,https://www.express.pk/story/2731872/pakistan-sports-board-ka-olympic-association-ke-intakhabi-amal-par-tahafuzat-ka-izhar,پاکستان اسپورٹس بورڈ نے پاکستان اولمپک ایسوسی ایشن کے آئندہ انتخابات کی شفافیت اور قانونی حیثیت پر شدید تحفظات کا اظہار کردیا۔ پی ایس بی نے ایسوسی ایشن کو ایک خط میں پانچ اہم نکات اجاگر کیے ہیں جن پر فوری توجہ دینے کی ضرورت ہے۔ پی ایس بی کی جانب سے پاکستان اولمپکس ایسوسی ایشن کے صدر سید محمد عابد قادری گیلانی کو لکھے گئے خط  میں آئینی ترامیم کی شفافیت پر سوال اٹھایا گیا ہے۔ پی ایس بی کا کہنا ہے کہ پاکستان اولمپکس ایسوسی ایشن کی ویب سائٹ پر موجود آئین 2019 کا ہے جبکہ انتخابی قواعد میں ایسی ترامیم کا ذکر ہے جن کا کوئی ریکارڈ یا واضح وضاحت موجود نہیں۔ پی ایس بی نے مطالبہ کیا ہے کہ نئی یا ترمیم شدہ دستاویز کو فوری طور پر شائع کیا جائے۔ ایک اور اہم نکتہ جنرل کونسل میٹنگز کی کارروائی کی غیر موجودگی ہے۔ پی ایس بی نے دسمبر 2023 اور جولائی 2024 کی جنرل کونسل میٹنگز کی کارروائی ویب سائٹ پر نہ ہونے پر تشویش ظاہر کی ہے اور ان میٹنگز کی کارروائی کو فوری شائع کرنے کا مطالبہ کیا ہے تاکہ ترامیم کی قانونی حیثیت واضح ہو سکے۔ پی ایس بی نے انتخابی عمل کی شفافیت کو یقینی بنانے کے لیے الیکٹورل کالج کی تفصیلات بھی طلب کی ہیں۔ ان تفصیلات کی عدم دستیابی سے انتخابی عمل پر سوالات اٹھ رہے ہیں۔ پی ایس بی  نے پاکستان اولمپیکس ایسو سی ایشن سے مطالبہ کیا ہے کہ وہ الیکٹورل کالج کی مکمل اور درست تفصیلات فراہم کرے۔ پاکستان اسپورٹس بورڈ نے یہ بھی واضح کیا ہے کہ پاکستان اولمپکس ایسوسی ایشن کی جنرل کونسل کی جانب سے 6 جولائی 2024 کو منظور کیے گئے انتخابی قواعد کی بین الاقوامی اولمپک کمیٹی (آئی او سی) سے منظوری کی تصدیق ضروری ہے۔ پی ایس بی نے ان قواعد کو ویب سائٹ پر شائع کرنے کا بھی مطالبہ کیا ہے تاکہ شفافیت کو یقینی بنایا جا سکے۔ پی ایس بی  نے خط کے  آخر میں سائکلنگ فیڈریشن کی غیر شمولیت پر بھی تشویش ظاہر کی ہے، جو کہ اولمپک گیمز کا حصہ ہے۔ پی ایس بی  نے کہا ہے کہ پاکستان اولمپیکس ایسو سی ایشن کی ویب سائٹ پر نیشنل اسپورٹس فیڈریشنز کی فہرست میں سائیکلنگ کو شامل نہیں کیا گیا جو کہ ایک کمی ہے۔ پی ایس بی نے پاکستان اولمپیکس ایسوسی ایشن سے مطالبہ کیا ہے کہ سائکلنگ فیڈریشن کو اس فہرست میں شامل کیا جائے۔ پی ایس بی نے پاکستان اولمپیکس ایسوسی ایشن کو ان تمام نکات پر تین دن کے اندر کارروائی کرنے کی ہدایت کی ہے اور خبردار کیا ہے کہ بروقت اقدامات نہ اٹھانے کی صورت میں انتخابی عمل کی شفافیت اور پاکستان اولمپکس ایسوسی ایشن کی قانونی حیثیت پر منفی اثرات مرتب ہوسکتے ہیں۔ پاکستان اولمپکس ایسوسی ایشن کے صدر سید عابد قادری گیلانی نے پاکستان اسپورٹس بورڈ کی جانب سے لکھے گئے خط کی  وصولی کی  تصدیق کرتے ہوئے کہا ہے کہ ہم نے اس معاملے پر پاکستان اولمپکس ایسوسی ایشن کا ہنگامی اجلاس طلب کر لیا ہے جس میں اس خط کے نکات کا جواب دیا جائے گا، ان کا کہنا تھا  کہ ایسوسی ایشن کے  تمام امور آئین کے مطابق ہیں۔,sports
243,محمد آصف تیسری مرتبہ عالمی اسنوکر چیمپین بن گئے,https://www.express.pk/story/2731820/muhammad-asif-became-world-snooker-champion-for-the-third-time,پاکستانی کیوئسٹ کے محمد آصف تیسری مرتبہ عالمی اسنوکر چیمپین بن گئے۔ آئی بی ایس عالمی اسنوکر چیمپئین شپ کے سنسنی خیز فائنل میں ایشین چیمپئین ایران کے علی گھر غوزلو کو محمد آصف نے 3-5 سے شکست دیکر ٹائٹل اپنے نام کیا۔ قطر سے موصولہ اطلاعات کے مطابق محمد آصف نے 9 فریمز پر مشتمل فائنل میں بھی اپنی شاندار کارکردگی کا تسلسل جاری رکھتے ہوئے حریف کھلاڑی کو بے بس کر کے رکھ دیا اور فتح اپنے نام کی، اس کامیابی کے ساتھ ہی محمد اصف تیسری مرتبہ عالمی اسنوکر چیمپین بن گئے۔ مزید پڑھیں:پاکستان کے محمد آصف عالمی اسنوکر چیمپئن شپ کے فائنل میں پہنچ گئے محمد اصف نے اس فتح کے ساتھ ہی بھارت کے پنکج ایڈوانی کا تین مرتبہ عالمی ٹائٹل جیتنے کا ریکارڈ بھی برابر کردیا۔ پاکستانی کیوئسٹ نے نے ٹورنامنٹ میں بہترین کارکردگی دکھاتے ہوئے 6 سینچری بریک کرنے کا ریکارڈ بھی قائم کیا، انہوں نے قبرص کے کھلاڑی مائیکل جورجیو کو دلچسپ مقابلے کے بعد 3-5 سے شکست دے کر فائنل میں رسائی پائی تھی۔ فیصل آباد سے تعلق رکھنے والے 42 سالہ محمد آصف نے پہلی مرتبہ 2012 میں آئی بی ایس ایف عالمی اسنوکر چیمپین شپ جیتی تھی جبکہ 2019 میں دوسری دفعہ عالمی اسنوکر چیمپین بنے تھے۔ قبل ازیں عالمی چیمپیئن  شپ میں محمد آصف نے متحدہ عرب امارات  کے کھلاڑی محمد شہاب کو 1-4سے شکست دے کر فائنل فور میں جگہ بنائی تھی۔ مزید پڑھیں:اسنوکر چیمپئن شپ اسجد اقبال اور اویس منیر نے ناک آؤٹ مرحلے میں جگہ بنالی دریں اثنا پاکستان اسنوکر اینڈ بلئیرڈ ایسوسی ایشن کے چیئرمین عالمگیر شیخ اور دیگر عہدے داران نے محمد آصف کو شاندار فتح پر مبارکباد پیش کی ہے اور اسے پاکستان کے لیے بہت بڑا اعزاز قرار دیا۔ انہوں نے امید ظاہر کی ہے کہ پیرس اولمپکس میں جیولین تھرو میں گولڈ میڈل جیتنے والے ارشد ندیم کی طرح مسلسل تیسری مرتبہ عالمی ٹائٹل اپنے نام کرنے والے محمد آصف کو بھی پذیرائی ملے گی اور ان کو انعامات سے نوازا جائے گا۔,sports
244,نسیم شاہ کھیلیں گے یا نہیں! بڑی خبر سامنے آگئی,https://www.express.pk/story/2731809/major-update-on-naseem-shah-ahead-of-second-odi-against-australia,آسٹریلیا کیخلاف پہلے ون ڈے میچ میں انجری کا شکار ہونے والے فاسٹ بولر نسیم شاہ کے حوالے سے بڑی خبر سامنے آگئی۔ میڈیا رپورٹس کے مطابق فاسٹ بولر نسیم شاہ نے ایڈیلیڈ میں ٹیم کیساتھ آج کے پریکٹس سیشن میں حصہ لیا وہ سیریز کے دوسرے ون ڈے میچ کیلئے سلیکشن کمیٹی کو دستیاب ہوں گے۔ میلبرن میں کھیلے گئے پہلے ون ڈے میچ میں قومی ٹیم کے فاسٹ بولر نسیم شاہ پاؤں میں درد کی وجہ سے کینگروز کیخلاف میچ سے باہر چلے گئے تھے جبکہ اپنے کوٹے کے بقیہ اوورز بھی نہیں کرواسکے تھے۔ مزید پڑھیں:دوسرا ون ڈے؛ قومی ٹیم میں 2 تبدیلیوں کا امکان نسیم شاہ کی جگہ محمد حسنین نے انکا نامکمل اوور مکمل کیا تھا جبکہ اپنی بالنگ کے دوران انہوں نے 7.2 اوورز میں 39 رنز دیکر ایک وکٹ حاصل کی تھی جبکہ بیٹنگ میں انہوں نے 40 رنز بنائے تھے۔ مزید پڑھیں:کیا نسیم شاہ انجری کے باعث دوسرا میچ کھیل سکیں گے؟ آسٹریلیا سے 2 وکٹوں سے ہار کے بعد قومی ٹیم میں ایک تبدیلی کا امکان ہے پلئینگ الیون میں اسپنر عرفات منہاس اور فیصل اکرم کو شامل کیا جاسکتا ہے جبکہ ایک فاسٹ بولر کو آرام دینے کی تجویز زیر غور ہے۔ مزید پڑھیں:یہ ملتان نہیں! ایم سی جی ہے، بیبی۔ کمنٹیٹر کا تبصرہ وائرل دوسری جانب تاریخی طور پر پاکستان کو ایڈیلیڈ میں زیادہ کامیابی نہیں ملی، وہاں کھیلے گئے 8 میچز میں قومی ٹیم محض ایک فتح حاصل کرپائی ہے۔ یہ جیت بھی 1996 میں وسیم اکرم کی قیادت میں ملی تھی۔ ایڈیلیڈ کے گراؤنڈ پر پاکستان نے 12 رنز سے فتح حاصل کی تھی جس میں ثقلین مشتاق نے 5 وکٹیں لے کر جیت میں اہم کردار ادا کیا تھا۔,sports
245,ورلڈ چیمپئین شپ آف لیجنڈز؛ دوسرے ایڈیشن کی تیاریاں شروع,https://www.express.pk/story/2731798/pakistan-to-face-india-as-world-championship-of-legends-returns,ورلڈ چیمپئین شپ آف لیجنڈز کے سیزن میں 2 ایک مرتبہ پھر پاک بھارت مقابلہ دیکھنے کے امکانات روشن ہوگئے۔ میڈیا رپورٹس کے مطابق سابق لیجنڈز کو ایک مرتبہ پھر میدان پر دیکھنے والے شائقین کیلئے خوشخبری بالی ووڈ فلم سنگھم اگین کی خصوصی اسکریننگ کے دوران کیا گیا۔ اسکریننگ میں بالی ووڈ اسٹار اجے دیوگن سمیت بھارت کے سابق کرکٹر عرفان پٹھان اور فرنچائز کے مالکان پونیت سنگھ اور امندیپ سنگھ نے بھی شرکت کی تھی۔ مزید پڑھیں:ورلڈ چیمپئین شپ آف لیجنڈز آفریدی اجے دیوگن کی ملاقات ویڈیو وائرل رواں برس جولائی میں کھیلے گئے ایونٹ کے پہلے ایڈیشن میں بالی ووڈ اسٹار اجے دیوگن نے پاکستانی ٹیم کے کھلاڑیوں سے بھی ملاقات کی تھی جس کی تصاویر و ویڈیوز خوب وائرل ہوئیں تھی۔ مزید پڑھیں:ٹی20 ورلڈکپ میں بھارت کے ہاتھوں شکست کا بدلہ لیجنڈز نے لے لیا ایونٹ کے پہلے ایڈیشن کو دنیا بھر میں خوب مقبولیت حاصل ہوئی تھی جبکہ 984 ملین سے زائد افراد نے میچز آن لائن مختلف پلیٹ فارمز پر دیکھے تھے۔ افتتاحی ایڈیشن کے بلاک بسٹر فائنل میں پاک بھارت ٹیمیں مدمقابل آئیں تھی جہاں گرین شرٹس کا شکست کا منہ دیکھنا پڑا تھا۔,sports
246,چیمپئینز ٹرافی؛ قذافی اسٹیڈیم میں نئی ایل ای ڈی فلڈ لائٹس نصب,https://www.express.pk/story/2731782/champions-trophy-2025-new-led-floodlights-installed-in-gaddafi-stadium,لاہور کے قذافی اسٹیڈیم کی تزئین و آرائش کیلئے 6 ٹاورز پر نئی ایل ای ڈی فلڈ لائٹس لگائی جائیں گی۔ پاکستان کرکٹ بورڈ (پی سی بی) کے جاری اپ گریڈیشن منصوبے کا حصہ ہے، جس کا مقصد آئی سی سی چیمپئنز ٹرافی 2025 کیلئے اسٹیڈیم کی تیاری ہے۔ اسٹیڈیم کی ابتک 6 میں سے 3 ٹاورز کی پرانی لائٹس کو ختم کردیا گیا ہے، موجودہ لائٹس کو مکمل طور پر ہٹانے کے بعد تمام ٹاورز جدید ترین ایل ای ڈی فلڈ لائٹس سے لیس ہوں گے، جو بین الاقوامی معیارات پر پورا اترتی ہو۔ شائقین کیلئے بہتر انتظامات کرنے کیلئے پاکستان کرکٹ بورڈ (پی سی بی) نے فلڈ لائٹس کے ڈیزائن بھی تیار کیے تھے۔ مزید پڑھیں:چیمپئینز ٹرافی؛ شیڈول کا اعلان اگلے ہفتے کیے جانے کا امکان بورڈ اسٹیڈیم میں 2 جدید اسکرینیں لگانے کا بھی ارادہ رکھتا ہے، جس سے تماشائیوں کو میگا ایونٹ کے دوران حیرت انگیز مناظر دیکھنے کو مل سکیں۔ اَپ گریڈیشن کا کام 50 فیصد مکمل ہوچکا ہے جبکہ اسٹیڈیم میں کرکٹ میوزیم اور سووینئر شاپ قائم کرنے کے حوالے سے پیشرفت جاری ہے۔ مجوزہ شیڈول کے مطابق چیمپئینز ٹرافی 2025 کا انعقاد 19 فروری سے 9 مارچ تک کھیلا جائے گا۔,sports
247,چیمپئینز ٹرافی؛ شیڈول کا اعلان اگلے ہفتے کیے جانے کا امکان,https://www.express.pk/story/2731777/champions-trophy-2025-the-schedule-is-likely-to-be-announced-next-week,پاکستان میں شیڈول آئی سی سی چیمپئینز ٹرافی 2025 کے شیڈول کا اعلان اگلے ہفتے کیے جانے کا امکان ہے۔ میڈیا رپورٹس کے مطابق انٹرنیشنل کرکٹ کونسل (آئی سی سی) کا ایک وفد چیمپئینز ٹرافی کے انتظامات کا جائزہ لینے کیلئے 10 سے 12 نومبر تک لاہور کا دورہ کرے گا، اس دوران ایونٹ کے حوالے سے شیڈول اور دیگر اہم تفصیلات کا اعلان ہونے کا امکان ہے۔ ذرائع نے تصدیق کی ہے کہ ٹورنامنٹ کا شیڈول پہلے ہی رکن ممالک کے ساتھ شیئر کیا جا چکا ہے اور یہ دورہ آئی سی سی کو ایونٹ سے قبل تیاریوں اور لاجسٹکس کا جائزہ لینے کا موقع فراہم کرے گا۔ 11 نومبر کو میٹنگ میں کرکٹرز سمیت اہم شخصیات شرکت بھی کریں گی۔ مزید پڑھیں:چیمپئینز ٹرافی؛ نیشنل اسٹیڈیم سے الیکٹرانک اسکرین کو ہٹانے کا کام شروع مجوزہ شیڈول کے مطابق چیمپئینز ٹرافی 2025 کا انعقاد 19 فروری سے 9 مارچ تک کھیلا جائے گا، 12 سے 18 فروری تک سات دن کا وقفہ 'سپورٹ پیریڈ' کے طور پر مختص کیا گیا ہے، جس میں ٹیمیں وارم اَپ میچز میں حصہ لیں گی جبکہ میڈیا اور تشہیری سرگرمیاں رکھی گئی ہیں۔ اسی طرح 10 مارچ کو فائنل کیلئے ریزرو ڈے کے طور پر رکھا گیا ہے۔ مزید پڑھیں:چیمپئینز ٹرافی آئی سی سی نے پاکستان کو گرین سگنل دیدیا آخری بار چیمپئنز ٹرافی سال 2017 میں کھیلی گئی تھی جس میں پاکستان نے سرفراز احمد کی قیادت میں روایتی حریف بھارت کو شکست دیکر ٹرافی اپنے نام کی تھی۔ مجوزہ شیڈول کے مطابق پاکستان کو گروپ اے میں بھارت، بنگلہ دیش اور نیوزی لینڈ کے ساتھ رکھا جائے گا جبکہ گروپ بی میں انگلینڈ، جنوبی افریقہ، آسٹریلیا اور افغانستان شامل ہیں۔ مزید پڑھیں:چیمپئینز ٹرافی بھارتی بورڈ جھوٹی خبریں پھیلانے لگا دوسری جانب بھارتی کرکٹ بورڈ (بی سی سی آئی) کو پاکستان جانے کیلئے حکومت سے مشاورت کے بعد اجازت درکار ہے۔ چیمپئینز ٹرافی 2025 کے میچز کراچی، لاہور اور راولپنڈی بھر میں کھیلے جائیں گے، لاہور فائنل سمیت 7 میچوں کی میزبانی کرے گا، کراچی کا نیشنل اسٹیڈیم افتتاحی میچ اور ایک سیمی فائنل جبکہ راولپنڈی دوسرے سیمی فائنل سمیت 5 میچوں کی میزبانی کرے گا، اسی طرح سیمی فائنلز 5 اور 6 مارچ کو ہوں گے اور فائنل 9 مارچ کو لاہور میں ہوگا۔,sports
248,آئی پی ایل پلئیرز ڈرافٹس؛ جدہ میں 24 نومبر کو منعقد ہوگا,https://www.express.pk/story/2731776/ipl-players-drafts-it-will-be-held-in-jeddah-on-november-24,"انڈین پریمئیر لیگ (آئی پی ایل) 2025 کی میگا آکشن کیلئے کھلاڑیوں کی رجسٹریشن باضابطہ طور پر 4 نومبر 2024 کو بند ہوگئی جس میں حیران کُن طور پر ڈیڑھ ہزار سے زائد کھلاڑیوں نے خود کو رجسٹر کروایا ہے۔ سعودی عرب کے شہر جدہ میں 24 اور 25 نومبر کو میگا اکشن کا انعقاد کیا جائے گا جس میں 1 ہزار 165 بھارتی اور 409 غیر ملکی کھلاڑی حصہ لیں گے۔ بی سی سی آئی کی آفیشل پریس ریلیز کے مطابق 1,224 غیر کیپڈ کھلاڑی جبکہ ایسوسی ایٹ نیشنز کے 30 کھلاڑی شامل ہیں۔ جس میں بھارت کے کیپڈ کھلاڑی (یعنی انٹرنیشنل کرکٹ کھیلے ہوئے) 48 پلئیرز، انٹرنیشنلز پلئیرز کی تعداد 272 جبکہ اَن کیپڈ کھلاڑی جنہوں نے آئی پی ایل سیزن میں کھیلے تھے اِن میں 152 بھارتی اور تین انٹرنیشنل پلئیرز شامل ہیں۔ غیرملکی 409 پلئیرز میں جنوبی افریقہ 91، آسٹریلیا 76 اور انگلینڈ 52 کھلاڑی شامل ہیں تاہم ہر فرنچائز کو 25 کھلاڑی رکھنے کی اجازت ہوگی۔ مزید پڑھیں:آئی پی ایل؛ غلطی سے خریدے گئے کرکٹر نے فرنچائز کا نام ہٹادیا آئی پی ایل میں شریک تمام 10 فرنچائزز کے پاس مجموعی طور پر تقریباً 641.5 کروڑ خرچ کرنے کی اہل ہوں گی۔ ابتک 46 کھلاڑیوں کو 10 فرنچائزز نے 558.5 کروڑ روپے کے مجموعی اخراجات کے ساتھ برقرار رکھا ہے۔",sports
249,دوسرا ون ڈے؛ قومی ٹیم میں 2 تبدیلیوں کا امکان,https://www.express.pk/story/2731768/second-odi-2-major-changes-likely-in-the-pakistan-team,قومی ٹیم پہلے ون ڈے میں شکست کے بعد آسٹریلیا کیخلاف شکست کے بعد میلبرن سے ایلڈیلیڈ پہنچ گئی۔ طویل پرواز کے بعد قومی ٹیم کا دستہ منگل کی سہ پہر ایڈیلیڈ پہنچا، جہاں انہوں نے مقابلے سے قبل آرام کیا، قومی ٹیم آج پریکٹس سیشن میں حصہ لے گی۔ پاکستانی ٹیم کو دلچسپ مقابلے کے بعد سیریز کے پہلے ون ڈے میچ میں میزبان آسٹریلیا سے 2 وکٹوں سے ہار کا سامنا کرنا پڑا تھا، قومی ٹیم میں ایک تبدیلی کا امکان ہے پلئینگ الیون میں فاسٹ بولر کی جگہ ایک اسپنر کو شامل کیا جاسکتا ہے جبکہ انجری کے شکار ہونے والی نسیم شاہ کی میچ میں شرکت مشکوک دیکھائی دے رہی ہے۔ مزید پڑھیں:یہ ملتان نہیں! ایم سی جی ہے، بیبی۔ کمنٹیٹر کا تبصرہ وائرل اسکواڈ میں فیص اکرم اور عرفات منہاس کو شامل کرنے کے حوالے سے غور کیا جارہا ہے جبکہ محمد حسنین کو بھی آرام کروایا جاسکتا ہے۔ مزید پڑھیں:پاکستان کیخلاف سیریز؛ آسٹریلیا نے وائٹ بال ٹیم کے نئے کپتان کا اعلان کردیا میلبرن میں کھیلے گئے پہلے ون ڈے میچ میں قومی ٹیم کے فاسٹ بولر نسیم شاہ پاؤں میں درد کی وجہ سے کینگروز کیخلاف میچ سے باہر چلے گئے تھے جبکہ اپنے کوٹے کے بقیہ اوورز بھی نہیں کرواسکے تھے۔ مزید پڑھیں:کیا نسیم شاہ انجری کے باعث دوسرا میچ کھیل سکیں گے؟ نسیم شاہ کی جگہ محمد حسنین نے انکا نامکمل اوور مکمل کیا تھا جبکہ اپنی بالنگ کے دوران انہوں نے 7.2 اوورز میں 39 رنز دیکر ایک وکٹ حاصل کی تھی جبکہ بیٹنگ میں انہوں نے 40 رنز بنائے تھے۔,sports
250,متنازع باکسر ایمان خلیف کی ایک اور میڈیکل رپورٹ لیک، مرد قرار,https://www.express.pk/story/2731765/mtnazaa-baksr-aiman-khlif-ki-aik-aor-miikl-rpor-lik-mrd-krar,پیرس اولمپکس میں گولڈ میڈل حاصل کرنیوالی خاتون باکسر ایمان خلیف کی ایک اور میڈیکل رپورٹ لیک ہوگئی۔ الجزائر سے تعلق رکھنے والی متنازع باکسر ایمان خلیف کی میڈیکل رپورٹ ایک میڈیا ادارے کی جانب سے لیک کی گئی ہے جس میں 25 سالہ باکسر کو مرد قرار دیا گیا ہے۔ الجیرین باکسر کی میڈیکل رپورٹ لیک ہونے کے بعد سوشل میڈیا پر بھی خوب وائرل ہورہی ہے۔ اس رپورٹ کے بعد صارفین ان سے اولمپک گولڈ میڈل واپس لینے کا مطالبہ کررہے ہیں۔ بعض میڈیا آؤٹ لیٹ پر لیک ہونے والے رپورٹ سے بہت سے لوگ اور چند ماہرین متفق نہیں اور وہ ایمان خلیف کی میڈیکل رپورٹ کو درست نہیں سمجھتے۔ مزید پڑھیں:متنازع باکسر ایمان خلیف نے بھی خواتین باکسنگ مقابلوں میں گولڈ میڈل جیت لیا غیر ملکی میڈیا کے مطابق ایمان خلیف کی جو میڈیکل رپورٹ لیک ہوئی اس میں طبی حوالے دیے گئے ہیں جس سے خاتون کے بائیولوجیکل طور پر مرد ہونے کا پتا چلتا ہے۔ پیرس اولمپک گیمز 2024 میں ایمان خلیف بطور خاتون طلائی تمغہ جیتا تھا اور وہ ایونٹ کے دوران اپنی جسمات کی وجہ سے خبروں کی زینت بنی رہی تھیں مزید پڑھیں:پیرس اولمپکس کانسی کا تمغہ جیتنے والے اتھلیٹ کے والد نے بڑی ڈیمانڈ کردی ویمن باکسنگ ایونٹ میں اٹلی کی اینجلا کیرنی نے الجیریا کی باکسر ایمان خلیف کے خلاف پہلے راؤنڈ کے صرف 46 سیکنڈز کے بعد ہی لڑنے سے انکار کردیا تھا، انھوں نے کہا تھا کہ آج تک فائٹ کے دوران اتنا خطرناک مکا نہیں کھایا۔ اطالوی خاتون باکسر اینجلا کیرنی کا مزید کہنا تھا کہ ا الجیرین حریف خاتون باکسر کے معیار پر پورا نہیں اُترتیں، ان کے ساتھ کسی خاتون کا مقابلہ رکھنا ناانصافی ہے۔,sports
251,پاکستان کیخلاف سیریز؛ آسٹریلیا نے وائٹ بال ٹیم کے نئے کپتان کا اعلان کردیا,https://www.express.pk/story/2731762/josh-inglis-replaces-pat-cummins-to-become-australias-white-ball-captain-vs-pakistan,پاکستان کیخلاف ٹی20 سیریز کے آغاز سے قبل کرکٹ آسٹریلیا نے پیٹ کمنز کی جگہ جوش انگلس کو وائٹ بال ٹیم کا کپتان مقرر کردیا۔ آسٹریلیا کے وکٹ کیپر بیٹر جوش انگلس پاکستان کیخلاف آئندہ تین میچز پر مشتمل ٹی20 سیریز کیلئے وائٹ بال ٹیم کے کپتان ہوں گے جبکہ دلچسپ بات یہ ہے کہ وہ آخری ون ڈے میں بھی ٹیم کی قیادت کے فرائض سرانجام دیں گے۔ پاکستان کیخلاف جاری ون ڈے سیریز کے آخری میچ سے آسٹریلیا کے کئی سینئیر پلئیرز مارنس لبوشین، اسٹیو اسمتھ، مچل اسٹارک اور جوش ہیزل ووڈ کھیلنے سے محروم رہیں گے کیونکہ انہیں بھارت کیخلاف بارڈر گواسکر ٹرافی میں حصہ لینا ہے۔ مزید پڑھیں:کیا نسیم شاہ انجری کے باعث دوسرا میچ کھیل سکیں گے؟ نائب کپتان مچل مارش کی عدم دستیابی اور پیٹ کمنز کے بارڈر گواسکر ٹرافی میں شریک ہونے کی وجہ سے جوش انگلس کو وائٹ بال ٹیم کا کپتان مقرر کیا گیا ہے، جنہیں ڈومیسٹک کرکٹ میں قیادت کی ذمہ داریاں ادا کرنے کا تجربہ ہے۔ مزید پڑھیں:آسٹریلیا سے شکست! حارث رؤف نے بھی خاموشی توڑ دی سلیکشن کمیٹی کے سربراہ جارج بیلی نے کپتان کے نام کا اعلان کرتے ہوئے کہا کہ جوش انگلس ون ڈے اور ٹی20 اسکواڈ کے لازمی رکن ہیں انہیں آسٹریلیا اے سمیت ڈومیسٹک میں کپتانی کا تجربہ ہے۔ مزید پڑھیں:یہ ملتان نہیں! ایم سی جی ہے، بیبی۔ کمنٹیٹر کا تبصرہ وائرل تاہم سینئیر پلئیرز کی عدم موجودگی کے باعث تیز گیند باز زاویئر بارٹلیٹ اور اسپینسر جانسن کو وکٹ کیپر بیٹر جوش فلپ کے ساتھ ٹیم میں شامل کیا گیا ہے۔,sports
252,پاکستان کے محمد آصف عالمی اسنوکر چیمپئن شپ کے فائنل میں پہنچ گئے,https://www.express.pk/story/2731734/pakistans-muhammad-asif-reached-in-world-snooker-championship-final,سابق عالمی چیمپئن محمد آصف آئی بی ایس ایف عالمی اسنوکر چیمپئن شپ کے فائنل میں پہنچ گئے۔ تیسری مرتبہ عالمی ٹائٹل کے لیے فائنل میں جگہ بنانے والے محمد آصف کا مقابلہ ایران سے تعلق رکھنے والے ایشین چیمپئن علی گھر غوزلو سے ہوگا۔ قطر سے موصولہ اطلاعات کے مطابق  پاکستان کے محمد آصف نے سیمی فائنل میں قبرص کے کھلاڑی مائیکل جورجیو کو دلچسپ مقابلے کے بعد 3-5 سے شکست دے کر فائنل کیلئے کوالیفائی کیا، سیمی فائنل میں فتح کے ساتھ ہی عالمی چیمپیئن  شپ میں محمد آصف کا سلور میڈل یقینی ہوگیا۔ فیصل آباد سے تعلق رکھنے والے 42 سالہ محمد آصف نے پہلی مرتبہ 2012 میں آئی بی ایس ایف عالمی اسنوکر چیمپین شپ جیتی تھی جبکہ 2019 میں محمد آصف  دوسری مرتبہ عالمی اسنوکر چیمپئن بنے تھے۔ قبل ازیں جاری عالمی چیمپئن شپ میں محمد آصف نے متحدہ عرب امارات کے کھلاڑی محمد شہاب کو 1-4 سے شکست دے کر فائنل فور میں جگہ بنائی، پری کوارٹر فائنل میں  محمد آصف نے قطری کیوئسٹ احمد سیف کو جان توڑ مقابلے کے بعد 3-4 سے مات دی تھی، تاہم دوسرے پاکستانی اسجد اقبال کو قبرص کے  مائیکل جورجیو کے ہاتھوں 4-2 سے ناکامی اٹھانی پڑی تھی۔ دریں اثنا  محمد آصف نے افغانستان کے احمد رسولی کو 0-3 سے ہرا کر  ماسٹرز ایونٹ میں بھی اپنی پیش قدمی کا آغاز کیا۔,sports
253,آئی سی سی پلیئر آف دی منتھ کی نامزدگیوں کا اعلان، پاکستانی کرکٹر بھی شامل,https://www.express.pk/story/2731732/icc-player-of-the-months-nominations-october-2024-noman-ali,انٹر نیشنل کرکٹ کونسل (آئی سی سی) نے پلیئر آف دی منتھ کی نامزدگیوں کا اعلان کردیا۔ انٹرنیشنل کرکٹ کونسل کے مطابق پاکستان کے نعمان علی، نیوزی لینڈ کے میچل سینیٹنر اور جنوبی افریقا کے کگیسوربادا کو اکتوبر 2024 کے آئی سی سی پلیئر آف دی منتھ کیلئے نامزد کیا گیا ہے۔ کھلاڑیوں کے ناموں کا اعلان اکتوبر کی کارکردگی کی بنیاد پر کیا گیا ہے، پاکستانی اسپنر نعمان علی نے اکتوبر میں انگلینڈ کیخلاف دو ٹیسٹ میچز میں 20 وکٹیں حاصل کی تھیں۔ نعمان علی نے بولنگ کے ساتھ بیٹنگ میں بھی قابل ذکر کارکردگی دکھاتے ہوئے انگلینڈ کیخلاف تیسرے ٹیسٹ میں پاکستان کی پہلی اننگز میں انتہائی اہم 45 رنز اسکور کیے تھے۔ دوسری جانب آئی سی سی ویمن پلیئر آف دی منتھ کیلئے ویسٹ انڈیز کی دیاندر ا ڈوٹن، نیوزی لینڈ کی میلیاکر اور جنوبی افریقا کی لاور اوولارٹ کو نامزد کیا گیا ہے۔,sports
254,20 برس بعد پاکستانی اور بھارتی کرکٹرز ایک ہی ٹیم میں کھیلیں گے,https://www.express.pk/story/2731694/india-pakistan-cricket-stars-to-unite-in-asia-xi-as-afro-asia-cup-eyes-comeback-after-two-decades,افرو ایشیا کپ میں پاکستانی اور بھارتی کرکٹرز ایک ہی ٹیم میں کھیلیں گے۔ رپورٹس کے مطابق افریقا کرکٹ ایسوسی ایشن نے تقریباً دو دہائیوں بعد افرو ایشیا کپ کو بحال کرنے کا فیصلہ کیا ہے۔ افرو ایشیا کپ اس سے قبل دو بار 2005 اور 2007 میں کھیلا جاچکا ہے، 2005 میں پہلا ایڈیشن جنوبی افریقا اور 2007 میں دوسرا ایڈیشن بھارت میں کھیلا گیا تھا، تیسرا ایڈیشن 2009 میں کینیا میں شیڈول تھا جو منعقد نہیں ہوسکا تھا۔ ٹورنامنٹ بحال ہونے کی صورت میں ایشیائی الیون افریقی الیون کے خلاف کھیلے گی جس سے بھارتی اور پاکستانی کرکٹرز  کو ایشیا الیون میں ایک ہی ٹیم کیلئے کھیلنے کا موقع میسر آئے گا۔ ماضی میں انضمام الحق، ایم ایس دھونی، محمد یوسف، شعیب اختر اور سچن ٹنڈولکر جیسے لیجنڈز ایشیا الیون کی نمائندگی کرچکے ہیں۔,sports
255,انٹرنیشنل کراٹے مقابلوں میں شرکت کیلئے پاکستانی دستہ روس روانہ,https://www.express.pk/story/2731687/anrnishnl-kra-mkablo-mi-hs-lin-k-li-pakstani-dst-ros-roan,ماسکو انٹرنیشنل کراٹے مقابلوں میں حصہ لینے کے لیے سات رکنی پاکستانی دستہ آج روس روانہ ہوگا۔ کراٹے یونیورس انٹرنیشنل کمپیٹیشن 8 سے 10 نومبر تک ماسکو میں ہوگا، پاکستان ٹیم میں دو مرد اور دو خواتین کھلاڑی شامل ہیں۔ محمد فرحان رشید 60 کلو گرام جبکہ شمس الدین 67 کلو گرام کیٹگری میں اپنی صلاحیتوں کا مظاہرہ گے۔ ایم گل 61 کلو گرام اور آرزو 68 کلو گرام ایونٹس میں اپنے جوہر دکھائیں گی۔ عندلیب سندھو قومی ٹیم کی مینیجر ہوں گی، محمد ندیم کوچ جبکہ امتیاز علی بطور ریفری ایونٹ پاکستانی دستے کا حصہ ہیں,sports
256,پاکستان اور یو ای اے جوجٹسو کے فروغ کیلئے ملکر کام کریں گے,https://www.express.pk/story/2731680/pakistan-and-uae-will-work-together-for-the-promotion-of-jujitsu,پاکستان اور متحدہ عرب امارات کھیل کے میدان میں ایک دوسرے سے تعاون کریں گے۔ اس حوالے سے گورنر ہاؤس میں باہمی مفاہمت کے معاہدے پر دستخط کی تقریب ہوئی جس میں گورنر سندھ کامران ٹیسوری اور کراچی میں متحدہ عرب امارات کے قونصل جنرل ڈاکٹر بخیت عتیق  الرومیتی مہمان خصوصی تھے۔ معاہدے کے تحت سندھ میں جوجٹسو کے فروغ کے لیے کام کیا جائے گا، تعلیمی اداروں میں جوجٹسو کی تربیت کا اہتمام کیا جائے گا، باصلاحیت کھلاڑیوں کو خصوصی تربیت فراہم کی جائے گی، اس حوالے سے سندھ جسٹو ایسوسی ایشن خصوصی معاونت کرے گی۔ معاہدے کے تحت پاک یو اے ای جوجٹسو فرینڈ شپ کپ کا انعقاد ہوگا، انٹر اسکول جوجٹسو چیمپین شپ منعقد ہوگی اور جوجٹسو اولمپیاڈ 2025 منعقد کی جائے گی، دونوں ممالک کے درمیان جوجٹسو کے فروغ کے منصوبے پر عمل درآمد کے لیے گورنر سندھ بطور سرپرست اعلیٰ اپنا کردار ادا کریں گے۔ تقریب میں غیر ملکی سفارت کاروں اور معززین شہر کی بڑی تعداد نے شرکت کی جن میں ڈاکٹر فرحان عیسیٰ، ایشیا کے انڈر 18 گولڈ میڈلسٹ محمد یاسین، محمد یوسف علی و دیگر بھی شامل تھے۔,sports
257,آسٹریلیا سے شکست! حارث رؤف نے بھی خاموشی توڑ دی,https://www.express.pk/story/2731657/pak-v-aus-haris-rauf-highlights-pakistans-shortfall-in-first-odi-against-australia,آسٹریلیا کیخلاف پہلے ون ڈے میچ میں قومی ٹیم کیلئے تین وکٹیں لینے والے فاسٹ بولر حارث رؤف نے بھی ہار پر خاموشی توڑ دی۔ گزشتہ روز میلبرن میں کھیلے گئے پہلے ون ڈے میچ میں پاکستان کی جانب سے رضوان نے سب سے زیادہ 71 گیندوں پر 44 رنز بنائے جب کہ نسیم شاہ نے 39 گیندوں پر 40 رنز کی شاندار اننگز کھیلی۔ قومی ٹیم آسٹریلیا کیخلاف 46.4 اوورز میں صرف 203 رنز بناسکی اور پویلین لوٹ گئی تھی۔ آسٹریلیا نے صرف 34 اوورز میں 8 وکٹوں پر 207 رنز بناکر میچ اپنے نام کیا، اس میچ میں حارث رؤف نے 3، شاہین شاہ آفریدی نے 2 جبکہ نسیم شاہ اور محمد حسنین نے ایک ایک وکٹ حاصل کی تھی۔ مزید پڑھیں:یہ ملتان نہیں! ایم سی جی ہے، بیبی۔ کمنٹیٹر کا تبصرہ وائرل اس میچ میں حارث رؤف نے 9 اوورز میں 67 رنز کے عوض 3 وکٹیں حاصل کیں تھی۔ میچ کے اختتام پر میڈیا سے گفتگو کرتے ہوئے حارث رؤف نے کہا کہ اگر ہم بیٹنگ میں مزید 20 سے 30 رنز اسکور کرلیتے تو میچ جیتنے کی پوزیشن میں آجاتے۔ مزید پڑھیں:وہی پرانی کہانی! پاکستان کی شکست پر احمد شہزاد کا ردعمل انہوں نے میچ میں ہیٹرک ملنے کے موقع پر گفتگو کرتے ہوئے کہا کہ مجھے موقع ملا لیکن بدقسمتی سے اس بار ایسا نہیں ہو سکا، ہم نے سخت مقابلہ کیا تاہم کچھ قدم دور رہ گئے۔ ہماری طرف سے غلطیاں تھیں اور ایکسٹراز کی صورت میں ہم نے میزبان ٹیم کو اضافی رنز دیے۔,sports
258,آسٹریلیا کیخلاف شکست! رمیز فائٹ بیک پر تعریف کیے بغیر نہ رہ سکے,https://www.express.pk/story/2731640/pak-v-aus-ramiz-praise-pakistan-team-on-fightback-against-australia,آسٹریلیا کیخلاف پہلے ون ڈے میچ میں شکست کے باوجود بھی سابق چیئرمین پاکستان کرکٹ بورڈ (پی سی بی) اور کمنٹیٹر رمیز راجا بھی تعریف کیے بغیر نہ رہ سکے۔ گزشتہ روز میلبرن میں کھیلے گئے پہلے ون ڈے میچ میں پاکستان کی جانب سے رضوان نے سب سے زیادہ 71 گیندوں پر 44 رنز بنائے جب کہ نسیم شاہ نے 39 گیندوں پر 40 رنز کی شاندار اننگز کھیلی۔ قومی ٹیم آسٹریلیا کیخلاف 46.4 اوورز میں صرف 203 رنز بناسکی اور پویلین لوٹ گئی تھی۔ آسٹریلیا نے صرف 34 اوورز میں 8 وکٹوں پر 207 رنز بناکر میچ اپنے نام کیا، اس میچ میں حارث رؤف نے 3، شاہین شاہ آفریدی نے 2 جبکہ نسیم شاہ اور محمد حسنین نے ایک ایک وکٹ حاصل کی تھی۔ مزید پڑھیں:یہ ملتان نہیں! ایم سی جی ہے، بیبی۔ کمنٹیٹر کا تبصرہ وائرل تاہم میچ میں قومی ٹیم کی جانب سے آسٹریلیا کیخلاف زبردست فائٹ بیک پر سابق کرکٹر رمیز راجا نے رضوان الیون کو سراہا، انکا کہنا تھا کہ پاکستانی بالرز نے شاندار کھیل کا مظاہرہ کیا لیکن مجھے لگتا ہے کہ کہیں نہ کہیں حارث رؤف کو اپنی لائن لینتھ پر کام کرنے کی ضرورت ہے۔ مزید پڑھیں:وہی پرانی کہانی! پاکستان کی شکست پر احمد شہزاد کا ردعمل انہوں نے آسٹریلیا کیخلاف جارحانہ بالنگ کی لیکن ایکسٹراز کے رنز اور جلد آؤٹ ہوجانے کے سبب کچھ رنز کم رہے، اگر پاکستان 20 سے 25 رنز مزید کرنے میں کامیاب ہوجاتا تو ہم میچ جیت سکتے تھے۔,sports
259,وہی پرانی کہانی! پاکستان کی شکست پر احمد شہزاد کا ردعمل,https://www.express.pk/story/2731633/same-old-story-ahmed-shehzads-reacts-on-pakistan-defeat,آسٹریلیا کیخلاف پہلے ون ڈے میچ میں شکست پر اوپنر احمد شہزاد نے پاکستانی ٹیم پر تنقید کے نشتر چلادیے۔ سماجی رابطے کی سائٹ ایکس (ٹوئٹر) پر ٹوئٹ کرتے ہوئے لکھا کہ وہی پرانی کہانی! یقین نہیں آتا، پاکستان کو یہاں سے نہیں ہارنا چاہیے تھا، شاید ہمیں سیریز میں ایسا موقع دوبارہ نہ ملے، آخر میں ناقص منصوبہ بندی ہمیں مہنگی پڑی۔ قبل ازیں آسٹریلیا نے پہلے ون ڈے میں پاکستان کو 2 وکٹوں سے شکست دیکر سیریز میں 0-1 کی برتری حاصل کرلی ہے، سیریز کا دوسرا میچ 8 نومبر کو شیڈول ہے۔ مزید پڑھیں:یہ ملتان نہیں! ایم سی جی ہے، بیبی۔ کمنٹیٹر کا تبصرہ وائرل گزشتہ روز میلبرن میں کھیلے گئے سیریز کے پہلے ون ڈے میچ میں پاکستانی ٹیم پہلے بیٹنگ کرتے ہوئے محض 46.4 اوورز میں 203 رنز بناکر آل آؤٹ ہوگئی تھی، جواب میں کینگروز کی ٹیم بھی مشکلات کا شکار رہی اور 8 وکٹوں کے نقصان پر ہدف حاصل کرسکی۔,sports
260,محمد ہریرہ پاکستان شاہینز کے کپتان مقرر,https://www.express.pk/story/2731627/mohammad-huraira-appointed-captain-of-pakistan-shaheens,سری لنکا اے خلاف سیریز کیلئے محمد ہریرہ کو پاکستان شاہینز کا کپتان مقرر کردیا گیا۔ دونوں ٹیمیں 11 سے 29 نومبر تک اسلام آباد کلب میں ایک دوسرے کے مدمقابل آئیں گی، سیریز میں 2 چار روزہ اور تین 50 اوورز کے میچز شیڈول ہیں جبکہ مہمان ٹیم 8 نومبر کو پاکستان پہنچے گی۔ پاکستان کرکٹ بورڈ (پی سی بی) کی جانب سے جاری کردہ اعلامیے میں کہا گیا ہے کہ مینز نیشنل سلیکشن کمیٹی نے 2 چار روزہ میچوں کیلئے 14 رکنی اسکواڈ کا اعلان کیا ہے جبکہ 50 اوورز کے میچوں کیلئے 15 رکنی اسکواڈ کا انتخاب کیا گیا ہے۔ ٹیسٹ فاسٹ بولرز محمد وسیم جونیئر اور خرم شہزاد اپنا ری ہب مکمل کرنے بعد اور قائداعظم ٹرافی کے میچز کھیلنے کے بعد اسکواڈ میں شامل ہوئے ہیں۔ اسکواڈ میں شامل دوسرے ٹیسٹ کرکٹر حسین طلعت ہیں جو پچاس اوورز کی سیریز میں شامل ہیں جبکہ محمد غازی غوری اور احمد صفی عبداللہ پہلی مرتبہ شاہینز کی نمائندگی کریں گے۔ وائٹ بال اسکواڈ میں عبدالصمد، حیدر علی، معاذ صداقت، محمد حارث، محمد عمران جونیئر اور روحیل نذیر نے اے سی سی مینز ایمرجنگ ایشیا کپ اسکواڈ سے اپنی جگہ برقرار رکھی ہے جبکہ محمد عمران، سراج الدین اور عبید شاہ پہلی بار شاہینز کی ٹیم میں شامل ہونگے۔ پاکستان شاہینز کا ریڈ بال اسکواڈ کل سے ٹریننگ کا آغاز کرے گا، سری لنکا اے 9 نومبر کو ٹریننگ کا آغاز کرے گی۔ دریں اثنا، وائٹ بال سیریز کے  کھلاڑی 22 نومبر کو اسلام آباد میں جمع ہوں گے، تین ایک روزہ میچوں کی سیریز 25، 27 اور 29 نومبر کو کھیلی جائے گی۔ چار روزہ میچز کیلئے اسکواڈ؛ محمد ہریرہ (کپتان) (سیالکوٹ) عبدالفصیح (راولپنڈی)  احمد صفی عبداللہ (فیصل آباد) علی زریاب (لاہور) حیدر علی (راولپنڈی) حسین طلعت (لاہور) کاشف علی (راولپنڈی) خرم شہزاد (فیصل آباد ) محمد غازی غوری (کراچی) محمد رمیز جونیئر (لاہور) محمد وسیم جونیئر (فاٹا)  روحیل نذیر (اسلام آباد) سعد خان (حیدرآباد) اور ثمین گل (فاٹا)۔ 50اوورز کے میچز کیلئے اسکواڈ؛ محمد ہریرہ (کپتان) (سیالکوٹ) عبدالفصیح (راولپنڈی) عبدالصمد (فیصل آباد) حیدر علی (راولپنڈی) حسین طلعت (لاہور)  معاذ صداقت (پشاور)، مہران ممتاز (راولپنڈی) محمد حارث (پشاور)  محمد عمران جونیئر (سوات) محمد عمران (بہاولپور) محمد وسیم جونیئر (فاٹا) روحیل نذیر (اسلام آباد) شرون سراج (ملتان) سراج الدین (فاٹا) اور عبید شاہ (لاہور),sports
261,پروٹیز کیخلاف سیریز؛ فخر، امام کی واپسی کے امکانات روشن,https://www.express.pk/story/2731620/pakvsa-fakhar-zaman-imam-ul-haq-likely-to-comeback-in-white-ball-squad,جنوبی افریقہ کیخلاف سیریز میں قومی ٹیم میں اسٹار اوپنرز فخر زمان اور امام الحق کی واپسی کے امکانات روشن ہوگئے۔ نومبر میں آسٹریلیا اور زمبابوے کے خلاف وائٹ بال سیریز کے بعد قومی ٹیم جنوبی افریقہ کیخلاف ٹیسٹ، ون ڈے اور ٹی20 سیریز کیلئے تیاریاں شروع کرے گی۔ پاکستانی ٹیم کو جنوبی افریقہ کیخلاف 3 ٹیسٹ، 3 ون ڈے اور 2 ٹی20 انٹرنیشنل میچز کی سیریز کیلئے روانہ ہونا ہے، سیریز کے تینوں ٹیسٹ میچز آئی سی سی ورلڈ ٹیسٹ چیمپئین شپ کا حصہ ہوں گے۔ مزید پڑھیں:فخر زمان کی مشکلات جلد آسان ہونے کا امکان رپورٹس میں دعویٰ کیا گیا ہے کہ پاکستان آئندہ سیریز کیلئے وائٹ بال اسکواڈ میں دو قابل ذکر تبدیلیوں پر غور کررہا ہے، جس میں امام الحق اور فخر زمان کی واپسی کا امکان ہے۔ فخر زمان کا اخراج ایک متنازع ٹویٹ سے ہوا تھا جس میں بابراعظم کو ڈراپ کرنے کے حوالے سے تنقید کی گئی تھی، بعدازاں انہیں سینٹرل کنٹریکٹ کا بھی حصہ نہیں بنایا گیا۔ مزید پڑھیں:فخرزمان کا دل ٹوٹ گیا، ریٹائرمنٹ پر بھی غور فخر زمان کو اپنے تبصروں کی وجہ سے پاکستان کرکٹ بورڈ (پی سی بی) کی جانب سے شوکاز نوٹس موصول ہوا تھا، جس کے نتیجے میں آسٹریلیا کے خلاف جاری وائٹ بال سیریز کے لیے اسکواڈ سے باہر کردیا گیا۔ دوسری جانب امام الحق کا ٹریک ریکارڈ مضبوط ہے، انہوں نے 72 ون ڈے میچز 48.27 کی شاندار اوسط رہی، 50 اوورز فارمیٹ میں انہوں نے آخری میچ ورلڈکپ 2023 میں جنوبی افریقہ کے خلاف کھیلا تھا۔,sports
262,آسٹریلوی پیسرز کی باؤنسرز! ٹی20 اسکواڈ میں شامل بیٹرز نے نیا طریقہ ڈھونڈ لیا,https://www.express.pk/story/2731616/aus-v-pak-pakistan-t20i-team-prepares-for-australia-series-with-training-on-marble-surfaces,آسٹریلیا کیخلاف پہلے ون ڈے میچ میں باؤنسرز پر مشکلات کے شکار پاکستانی بیٹرز کو دیکھ کر ٹی20 اسکواڈ کے بیٹرز نے نیشنل اسٹیڈیم میں پریکٹس کا نیا طریقہ ڈھونڈ لیا۔ گزشتہ روز میلبرن میں کھیلے گئے سیریز کے پہلے ون ڈے میچ میں آسٹریلیا نے پاکستان کو 2 وکٹوں سے شکست دی تھی، اس میچ میں قومی ٹیم محض 46.4 اوورز میں 203 رنز بناکر آل آؤٹ ہوگئی۔ اس میچ میں کینگروز کے پیسرز نے 6 سرکردہ گرین شرٹس کے بلےبازوں کو پویلین کی راہ دیکھائی۔ پاکستان کی جانب سے رضوان نے سب سے زیادہ 71 گیندوں پر 44 رنز بنائے جب کہ نسیم شاہ نے 39 گیندوں پر 40 رنز کی شاندار اننگز کھیلی۔ مزید پڑھیں:یہ ملتان نہیں! ایم سی جی ہے، بیبی۔ کمنٹیٹر کا تبصرہ وائرل آسٹریلیا نے صرف 34 اوورز میں 8 وکٹوں پر 207 رنز بناکر میچ اپنے نام کیا، اس میچ میں حارث رؤف نے 3، شاہین شاہ آفریدی نے 2 جبکہ نسیم شاہ اور محمد حسنین نے ایک ایک وکٹ حاصل کی تھی۔ میچ میں ناکامی کے بعد نیشنل اسٹیڈیم کراچی میں ٹی20 سیریز کیلئے پریکٹس کرنے والے گروپ کے نوجوان بیٹرز عثمان خان اور عمیر بن یوسف نے ماربل پر گیندوں کا سامنا کررہے ہیں تاکہ آسٹریلوی بیٹرز کی باؤنسرز سے نمٹا جاسکے۔ مزید پڑھیں:کیا نسیم شاہ انجری کے باعث دوسرا میچ کھیل سکیں گے؟ انہوں نے کہا کہ پہلے ون ڈے میں پاکستانی بیٹرز کی مشکلات دیکھنے کے بعد ہم نے پریکٹس میں ماربلز کا استعمال کیا تاکہ اپنی خامیوں پر کام کرسکیں اور ٹائمنگ کو بہتر بناسکیں۔ آسٹریلوی پچز کے چیلنجز کا اعتراف کرتے ہوئے عثمان خان نے کہا کہ ابتدائی وکٹیں بچانے اور رنز بنانے کیلئے حکمت عملی ترتیب دے رہے ہیں تاکہ کینگروز کیخلاف اچھی کارکردگی کا مظاہرہ کرسکیں۔,sports
263,شکیب الحسن نئی مشکل میں! بالنگ ایکشن مشکوک قرار,https://www.express.pk/story/2731608/shakib-al-hasan-reported-for-suspect-bowling-action,انگلش کاؤنٹی چیمپئین شپ کے دوران سابق بنگلادیشی کپتان و آل راؤنڈر شکیب الحسن کے بالنگ ایکشن کو مشکوک قرار دیدیا گیا۔ میڈیا رپورٹس کے مطابق انگلینڈ اینڈ ویلز کرکٹ بورڈ (ای سی بی) نے بنگلادیشی اسٹار شکیب الحسن کے بالنگ ایکشن کا جائزہ لینے کیلئے انہیں طلب کیا ہے۔ بنگلادیشی اسپنر کا ایکشن سمرسیٹ کیخلاف میچ میں رپورٹ ہوا، وہ انگلش کاؤنٹی میں سرے کی نمائندگی کررہے ہیں۔ مزید پڑھیں:قتل کے مقدمے میں نامزد شکیب الحسن کا وطن واپس لوٹنے کا فیصلہ واقعہ اسوقت پیش آیا جب شکیب الحسن نے میچ کے دوران 9 وکٹیں حاصل کیں، انہوں نے آخری مرتبہ سال 2010-11 سیزن کے بعد انگلش کاؤنٹی چیمپئین شپ میں حصہ لیا تھا۔ بعدازاں 13 سال بعد واپسی پر انکے ایکشن پر سوالیہ نشان اٹھایا گیا۔ مزید پڑھیں:قتل کے مقدمے میں نامزد شکیب الحسن کیا دوسرا ٹیسٹ میچ کھیلیں گے شکیب کی شاندار کارکردگی کے باوجود سرے کی ٹیم سمرسیٹ کو ہرانے میں کامیاب نہ ہوسکی، انہیں 111 رنز سے ڈرامائی شکست کا منہ دیکھنا پڑا۔ بنگلادیشی کرکٹر نے میچ میں 63 سے زائد اوورز کروائے۔,sports
264,کیا نسیم شاہ انجری کے باعث دوسرا میچ کھیل سکیں گے؟,https://www.express.pk/story/2731601/aus-v-pak-will-naseem-shah-play-second-odi-after-injury-in-first-match,آسٹریلیا کیخلاف پہلے ون ڈے میچ میں شریک قومی ٹیم کے اہم فاسٹ بولر انجری کا شکار ہوگئے۔ میلبرن میں کھیلے گئے پہلے ون ڈے میچ میں قومی ٹیم کے فاسٹ بولر نسیم شاہ پاؤں میں درد کی وجہ سے کینگروز کیخلاف میچ سے باہر چلے گئے تھے جبکہ اپنے کوٹے کے بقیہ اوورز بھی نہیں کرواسکے تھے۔ نسیم شاہ کی جگہ محمد حسنین نے انکا نامکمل اوور مکمل کیا تھا جبکہ اپنی بالنگ کے دوران انہوں نے 7.2 اوورز میں 39 رنز دیکر ایک وکٹ حاصل کی تھی جبکہ بیٹنگ میں انہوں نے 40 رنز بنائے تھے۔ مزید پڑھیں:پہلا ون ڈے؛ کینگروز سے شکست! رضوان نے لب کشائی کردی نسیم شاہ کی صحتیابی سے متعلق شکوک کا اظہار کیا جارہا ہے جبکہ قومی ٹیم کو آسٹریلیا کیخلاف دوسرا میچ 8 نومبر کو کھیلنا ہے۔ پہلے ون ڈے میچ میں پاکستان کی جانب سے رضوان نے سب سے زیادہ 71 گیندوں پر 44 رنز بنائے جب کہ نسیم شاہ نے 39 گیندوں پر 40 رنز کی شاندار اننگز کھیلی۔ قومی ٹیم آسٹریلیا کیخلاف 46.4 اوورز میں صرف 203 رنز بناسکی اور پویلین لوٹ گئی تھی۔ مزید پڑھیں:یہ ملتان نہیں! ایم سی جی ہے، بیبی۔ کمنٹیٹر کا تبصرہ وائرل آسٹریلیا نے صرف 34 اوورز میں 8 وکٹوں پر 207 رنز بناکر میچ اپنے نام کیا، اس میچ میں حارث رؤف نے 3، شاہین شاہ آفریدی نے 2 جبکہ نسیم شاہ اور محمد حسنین نے ایک ایک وکٹ حاصل کی تھی۔ دوسری جانب میچ کے اختتام پر پریس کانفرنس سے گفتگو کرتے ہوئے کپتان محمد رضوان نے بالرز کی تعریف کی تھی تاہم انکا کہنا تھا کہ ایکسٹراز کی زیادہ گنتی پاکستان کو مہنگی پڑی، جس میں بالرز نے 17 وائیڈز اور 4 لیگ بائیز کے رنز لٹائے تھے۔,sports
265,یہ ملتان نہیں! ایم سی جی ہے، بیبی۔ کمنٹیٹر کا تبصرہ وائرل,https://www.express.pk/story/2731599/this-is-not-multan-pitch-baby-it-is-mcg,آسٹریلوی کمنٹیٹر کیری او کیف کے پہلے ون ڈے میں پاکستانی ٹیم کے کھلاڑیوں سے متعلق دیے گئے ریمارکس نے انہیں تنقید کانشانہ بنوادیا۔ میلبرن میں کھیلے گئے پہلے ون ڈے میچ میں پاکستان کی جانب سے رضوان نے سب سے زیادہ 71 گیندوں پر 44 رنز بنائے جب کہ نسیم شاہ نے 39 گیندوں پر 40 رنز کی شاندار اننگز کھیلی۔ قومی ٹیم آسٹریلیا کیخلاف 46.4 اوورز میں صرف 203 رنز بناسکی اور پویلین لوٹ گئی تھی۔ آسٹریلیا نے صرف 34 اوورز میں 8 وکٹوں پر 207 رنز بناکر میچ اپنے نام کیا، اس میچ میں حارث رؤف نے 3، شاہین شاہ آفریدی نے 2 جبکہ نسیم شاہ اور محمد حسنین نے ایک ایک وکٹ حاصل کی تھی۔ مزید پڑھیں:پہلا ون ڈے؛ کینگروز سے شکست! رضوان نے لب کشائی کردی قومی ٹیم کے بلےباز مکمل فلاپ ہوئے تھے اور کینگروز کیخلاف بیٹنگ میں مشکلات کا شکار تھے، پاکستان کی بیٹنگ کے دوران کامران غلام کو پیٹ کمنز نے باؤنسر پر آؤٹ کیا تو کمنٹیٹر نے تبصرہ کیا کہ یہ ملتان کی پچ نہیں ہے بیبی! ایم سی جی ہے، جس پر انہیں تنقید کا نشانہ بنایا گیا۔ شائقین نے سوشل میڈیا پر تبصرے کی مذمت کرتے ہوئے اسے پاکستانی بلے بازوں پر غیر ضروری تنقید کہا۔ مزید پڑھیں:صائم ایوب اور عرفان خان ون ڈے ڈیبیو میچ میں قابل ذکر کارکردگی نہ دکھا سکے تنازع اسوقت شدت اختیار کرگیا جب وسیم اکرم اور مائیکل وان نے کامران غلام کی فیملی کے حوالے سے گفتگو کی، جس میں وسیم اکرم کا کہنا تھا کہ وہ اپنے 12 بہن بھائیوں میں 11ویں نمبر پر ہیں، جواب انگلش کمنٹیٹر نے کہا کہ  اتنے بچے۔ واہ! عمر کا فرق کیا ہے، یہ دلچسپی کی بات ہے۔ کامران غلام کے خاندان کے افرد سے متعلق تبصرے پر فینز نے اسے کرکٹر کی بےعزتی قرار دیا۔,sports
266,پہلا ون ڈے؛ کینگروز سے شکست! رضوان نے لب کشائی کردی,https://www.express.pk/story/2731595/1st-odi-mohammad-rizwan-opened-up-after-australia-deafeat,قومی ٹیم کے کپتان محمد رضوان نے آسٹریلیا کیخلاف شکست کے بعد لب کشائی کردی۔ میلبرن میں کھیلے گئے سیریز کے پہلے میچ میں آسٹریلیا کے ہاتھوں وکٹوں سے شکست کے بعد پریس کانفرنس میں گفتگو کرتے ہوئے کہا کہ ہم نے فیصلہ کیا کہ حالات کچھ بھی ہوں، ہم لڑیں گے اور جیت کی کوشش کریں گے۔ انہوں نے کہا کہ کینگروز کیخلاف ٹیم نے اچھا مقابلہ کیا البتہ نتائج ہمارے حق میں نہیں آئے۔ ٹیم نے جس طرح فائٹ کی اس پر فخر ہے، رضوان نے حارث رؤف کی بالنگ کی تعریف کرتے ہوئے کہا کہ انکی غیر معمولی کارکردگی نے پاکستان کو میچ میں رکھا۔ مزید پڑھیں:مچل اسٹارک نے پاکستان کیخلاف میچ میں اہم سنگ میل حاصل کرلیا قبل ازیں پاکستان کی جانب سے رضوان نے سب سے زیادہ 71 گیندوں پر 44 رنز بنائے جب کہ نسیم شاہ نے 39 گیندوں پر 40 رنز کی شاندار اننگز کھیلی۔ قومی ٹیم آسٹریلیا کیخلاف 46.4 اوورز میں صرف 203 رنز بناسکی اور پویلین لوٹ گئی۔ آسٹریلیا نے صرف 34 اوورز میں 8 وکٹوں پر 207 رنز بناکر میچ اپنے نام کیا، اس میچ میں حارث رؤف نے 3، شاہین شاہ آفریدی نے 2 جبکہ نسیم شاہ اور محمد حسنین نے ایک ایک وکٹ حاصل کی۔ مزید پڑھیں:صائم ایوب اور عرفان خان ون ڈے ڈیبیو میچ میں قابل ذکر کارکردگی نہ دکھا سکے فتح کے ساتھ ہی آسٹریلیا کو 3 میچوں کی ون ڈے سیریز میں 1-0 کی برتری حاصل ہے، دوسرا میچ 8 نومبر کو ایڈیلیڈ میں کھیلا جائے گا۔,sports
267,سلمان نصیر کیلیے ایم ڈی پی ایس ایل کی پوسٹ تخلیق,https://www.express.pk/story/2731577/salman-naseer-keliye-md-psl-ki-post-takhleeq,سلمان نصیر کیلیے ایم ڈی پی ایس ایل کی پوسٹ تخلیق کرنے کا امکان ہے،یوں وہ براہ راست چیئرمین کو رپورٹ کر سکیں گے،انھوں نے اب تک پیشکش قبول کرنے کا حتمی فیصلہ نہیں کیا. ڈائریکٹر کرکٹ عثمان واہلہ کو بھی سلمان کے ساتھ ہی ٹرانسفر کیا جائے گا، اس پر ابھی سے فرنچائزز تشویش کا شکار ہو گئی ہیں۔ دوسری جانب ممکنہ نئے سی او او سید سمیر احمد اچھی ساکھ کے حامل افسر ہیں،ان دنوں وہ وزیراعظم ہاؤس میں تعینات ہیں۔ تفصیلات کے مطابق سلمان نصیر تیزی سے ترقی سے منازل طے کرتے ہوئے گذشتہ چند برسوں سے پی سی بی میں بطور چیف آپریٹنگ آفیسرخدمات سرانجام دے رہے ہیں، البتہ اب ان کے ٹرانسفر کا فیصلہ کیا جا چکا،تمام ڈائریکٹرز سی او او کو ہی رپورٹ کرتے ہیں. مزید پڑھیں:پی ایس ایل کا 10واں ایڈیشن آئی پی ایل سے متصادم ہوگا اگر سلمان خود پی ایس ایل کے ڈائریکٹر بن گئے تو انھیں اس تنزلی کی وجہ سے نئے سی او او کو رپورٹ کرنا پڑے گی، اس وجہ سے یہ تجویز زیرغور ہے کہ ان کیلیے منیجنگ ڈائریکٹر کی نئی پوسٹ تخلیق کر دی جائے ، وہ براہ راست چیئرمین کو ہی جواب دہ ہوں. امکان یہی ہے کہ سلمان اس پیشکش کو قبول کر لیں گے، البتہ بعض قریبی ذرائع یہ بھی دعویٰ کر رہے ہیں کہ شاید اس بار واقعی وہ پی سی بی کو خیرباد کہہ دیں، صورتحال جلد واضح ہونے کا امکان ہے، ڈائریکٹر انٹرنیشنل کرکٹ عثمان واہلہ کو بھی سلمان کے ساتھ پی ایس ایل میں ٹرانسفر کرنے کی تجویز زیرغور ہے،اس بارے میں سن کر ہی کئی فرنچائز آفیشلز تشویش کا شکار ہو گئے ہیں. مزید پڑھیں:پی ایس ایل پلیئرز سے براہ راست معاہدوں کی تجویز مسترد ماضی میں ان کا عثمان کے ساتھ کام کرنے کا تجربہ اچھا نہیں رہا تھا۔ دوسری جانب ممکنہ نئے سی او او سید سمیر احمد سینئر بیوروکریٹ ہیں، ان دنوں وہ وزیراعظم ہاؤس میں تعینات ہیں، اچھی ساکھ کے حامل افسر سمیر ماضی میں ڈی سی لاہور بھی رہ چکے، پی سی بی میں ان کے آنے سے معاملات بہتر ہونے کی توقع ظاہر کی جا رہی ہے۔,sports
268,پیرو میں میچ کے دوران آسمانی بجلی گرنے سے فٹبالر ہلاک,https://www.express.pk/story/2731563/footballer-killed-in-lightning-during-match-in-peru,پیرو میں میچ کے دوران آسمانی بجلی گرنے سے فٹبالر  ہلاک اور سات دیگر کھلاڑی زخمی ہوگئے جس میں سے ایک کی حالت نازک ہے۔ غیر ملکی میڈیا کے مطابق افسوسناک واقعہ ہوانکایو صوبے کے شہر چلکا میں ایک علاقائی ٹورنامنٹ کے دوران پیش آیا جس میں ریفری نے خراب موسم کی وجہ سے میچ روک دیا تھا۔ کھلاڑی میدان سے باہر جارہے تھے کہ اچانک بجلی گرنے سے 39 سالہ کھلاڑی جوز یوگو ڈی لا کروز میزا موقع پر ہلاک جبکہ 40 سالہ گول کیپر جوآن چوکا لایکٹا شدید زخمی ہوگیا، دیگر چھ افراد معمولی زخمی ہوئے۔یاد رہے کہ اس سے قبل رواں سال فروری میں انڈونیشیا میں فٹبال میچ کے دوران آسمانی بجلی گرنے کا واقعہ پیش آچکا ہے جس میں ایک کھلاڑی ہلاک ہوگیا تھا۔ ایک روز قبل یوگنڈا میں آسمانی بجلی گرنے کے واقعے میں بچوں سمیت 14 افراد ہلاک اور 30 سے زائد زخمی ہوگئے تھے۔,sports
269,پاکستان ویمن ٹیم انگلینڈ، نیوزی لینڈ، بنگلادیش اور زمبابوے کی میزبانی کرے گی,https://www.express.pk/story/2731540/pakistan-women-set-to-host-england-new-zealand-and-zimbabwe-for-home-tours,پاکستان ویمن کرکٹ ٹیم 2025-2029 کے لیے آئی سی سی کے اعلان کردہ فیوچر ٹورز پروگرام کے تحت انگلینڈ، نیوزی لینڈ بنگلادیش اور زمبابوے کی میزبانی کرے گی۔ آئی سی سی فیوچر ٹور پروگرام کے مطابق 2026 میں زمبابوے کی ویمن کرکٹ ٹیم پاکستان کا دورہ کرے گی، اپریل 2027 میں نیوزی لینڈ جبکہ اکتوبر 2027 میں انگلینڈ کی ویمن ٹیم پاکستان کا دورہ کرے گی، بنگلادیش ویمن ٹیم اکتوبر 2028 میں پاکستان آئے گی۔ یہ فکسچرز آئی سی سی ویمنز چیمپئن شپ کا حصہ ہیں جس میں 11 ٹیمیں 2029 کے آئی سی سی ویمنز 50 اوور ورلڈ کپ میں جگہ حاصل کرنے کے لیے مقابلہ کریں گی۔ مزید پڑھیں:ویمنز ٹی20 ورلڈ الیون کوئی پاکستانی کھلاڑی جگہ نہ بناسکی چیمپئن شپ فارمیٹ میں ہر ٹیم چار ہوم اور چار غیر ملکی سیریز کھیلے گی جس میں کل 44 سیریز میں 132 ون ڈے کھیلے جائیں گے، ہر سیریز تین میچز پر مشتمل ہوگی۔ پاکستان ویمن ٹیم کے غیرملکی دوروں میں فروری 2026 میں جنوبی افریقا، جولائی 2026 میں سری لنکا، نومبر 2026 میں ویسٹ انڈیز اور جون 2028 میں آئرلینڈ کے دورے شامل ہیں۔ مزید پڑھیں:ویمنز ٹی20 ورلڈکپ چیمپئین نیوزی لینڈ کے وارے نیارے مزید برآں انگلینڈ میں آئی سی سی ویمنز ٹی ٹوئنٹی ورلڈ کپ 2026 سے قبل آئر لینڈ سہ فریقی سیریز میں پاکستان اور ویسٹ انڈیز کی میزبانی کرے گا۔ علاوہ ازیں فیوچر ٹورز کے آئی سی سی کے اہم ٹورنامنٹس میں بھارت میں ہونے والا ویمن کرکٹ ورلڈ کپ 2025، انگلینڈ میں ہونے والا ویمنز ٹی ٹوئنٹی ورلڈ کپ 2026، ویمنز چیمپئنز ٹرافی 2027 اور ویمنز ٹی ٹوئنٹی ورلڈ کپ 2028 بھی شامل ہیں۔,sports
270,صائم ایوب اور عرفان خان ون ڈے ڈیبیو میچ میں قابل ذکر کارکردگی نہ دکھا سکے,https://www.express.pk/story/2731525/saim-ayub-and-irfan-khan-debut-odi-match,آسٹریلیا کیخلاف پہلے ون ڈے انٹرنیشنل میں مڈل آرڈر بلے باز عرفان خان اور اوپننگ بلے باز صائم ایوب نے اپنے ون ڈے کرکٹ کیریئر کا آغاز کیا۔ دونوں کھلاڑیوں نے میلبورن کرکٹ گرائونڈ میں آسٹریلیا کے خلاف جاری تین ون ڈے میچوں کی سیریز کے ابتدائی میچ میں شرکت کر کے یہ اعزاز حاصل کیا۔ عرفان خان ون ڈے ڈیبیو کرنے والے 243 ویں جبکہ صائم ایوب ون ڈے کیریئر کا آغاز کرنے والے 244 ویں پاکستانی کھلاڑی بن گئے ہیں۔ مزید پڑھیں:آسٹریلیا کیخلاف پہلے ون ڈے کیلئے پاکستان نے پلئینگ الیون کا اعلان کردیا سابق کپتان و لیجنڈ فاسٹ بولر وسیم اکرم نے ٹاس سے قبل صائم ایوب اور عرفان خان کو ان کے ڈیبیو پر گرین کیپ دی۔ بھارت میں گزشتہ سال ہونے والے آئی سی سی ون ڈے ورلڈ کپ کے بعد پاکستان کا یہ پہلا ون ڈے میچ ہے۔ مزید پڑھیں:مچل اسٹارک نے پاکستان کیخلاف میچ میں اہم سنگ میل حاصل کرلیا صائم ایوب اپنے کیریئر کے پہلے ون ڈے میچ میں کوئی خاطر خواہ کارکردگی کا مظاہرہ نہیں کر پائے اور صرف ایک رن بناکر مچل سٹارک کی گیند پر کلین بولڈ ہوگئے جبکہ عرفان خان 22 رنز بناکر رن آؤٹ ہوئے۔,sports
271,جونیئر ایشیا کپ کیلئے قومی ہاکی ٹیم کا تربیتی کیمپ شروع,https://www.express.pk/story/2731518/hockey-team-training-camp-starts-for-junior-asia-cup,جونیئر ایشیا کپ کیلئے قومی جونیئر ہاکی ٹیم کا تربیتی کیمپ شروع ہوگیا۔ مینیجر اجمل خان لودھی، کوچز اولمپئن قمر ابراہیم، اولمپئن کامران اشرف کی زیر نگرانی کیمپ میں کھلاڑیوں کی فزیکل فٹنس کے ساتھ پنالٹی کارنرز پش سمیت مختلف ڈرلز میں بہتری لانے پر توجہ دی گئی۔ معاون یاسر اسلام کے ساتھ ابوذر امراؤ ویڈیو اینالسٹ ڈاکٹر مبشر فزیو تھراپسٹ بھی مینجمنٹ کا حصہ ہیں۔ ٹیم منیجر اجمل خان کے مطابق صبح کے سیشن میں فزیکل فٹنس کے ساتھ مختلف ڈرلز پر کام کیا گیا۔ شام کے سیشن میں کھلاڑیوں کوتین مختلف گروپس میں تقسیم کرکے ٹریننگ پلان کی گئی، کیمپ میں نیشنل جونیئر ہاکی چیمپئن شپ کے پرفارمرز کو بلایا گیا ہے، جونیئر ہاکی ٹیم عمان میں 26 نومبر سے شیڈول جونیئر ایشیا کپ میں حصہ لے گی۔,sports
272,بھارتی وکٹ کیپر کا تمام فارمیٹ سے اچانک ریٹائرمنٹ کا اعلان,https://www.express.pk/story/2731513/wriddhiman-saha-wicket-keeper-announce-retirement,بھارتی کرکٹ ٹیم کے وکٹ کیپر ورید ھیمن ساہا نے تمام فارمیٹ سے ریٹائرمنٹ کا اعلان کردیا۔ بھارتی میڈیا رپورٹ کے مطابق بھارت کے بہترین وکٹ کیپرز میں شامل ہونے والے ورید ھیمن ساہا نے سماجی رابطے کی سائٹ ایکس پر تمام فارمیٹس سے ریٹائرمنٹ کا اعلان کیا۔ انہوں نے لکھا کہ رانجی ٹرافی کے بعد میرا کرکٹ کیریئر ختم ہوجائے گا۔ اطلاعات ہیں کہ ساہا 2025 میں انڈین پریمیئر لیگ کا حصہ بھی نہیں ہوں گے۔ ساہا کا 2023 میں بھارتی کرکٹ بورڈ سے کنٹریکٹ بھی ختم ہوگیا تھا جس کے بعد وہ ڈومیسٹک کرکٹ کھیل رہے تھے۔ انہوں نے اپنے پیغام میں لکھا کہ بنگال کرکٹ ٹیم کی نمائندگی میرے لیے اعزاز کی بات ہے، رانجی ٹرافی کا یہ میرا آخری سیزن ہے۔ انہوں ن سپورٹ کرنے پر سب کا شکریہ ادا کرتے ہوئے لکھا کہ کرکٹ کا یہ سفر آپ کی محبتوں اور سپورٹ کی وجہ سے شاندار رہا۔ واضح رہے کہ ورید ھیمن بھارتی ٹیسٹ کرکٹ ٹیم کا حصہ رہے اور انہوں نے 2023 کے بعد جب بی سی سی آئی سے کنٹریکٹ ختم ہوا تب سے قومی کرکٹ ٹیم سے کنارہ اختیار کرلیا تھا اور پھر وہ دوبارہ ایکشن میں نظر نہیں آئے۔,sports
273,مچل اسٹارک نے پاکستان کیخلاف میچ میں اہم سنگ میل حاصل کرلیا,https://www.express.pk/story/2731511/pak-vs-aus-mitchell-starc-achieves-milestone-on-home-soil-in-first-odi-against-pakistan,آسٹریلیا کے فاسٹ بولر مچل اسٹارک نے پاکستان کیخلاف میچ میں اہم سنگ میل حاصل کرلیا۔ مچل اسٹارک ملکی سرزمین پر ہونے والے ایک روزہ بین الاقوامی میچز میں 100 وکٹیں لینے والے آسٹریلوی بولر بن گئے۔ مچل اسٹارک نے یہ کارنامہ میلبورن کرکٹ گراؤنڈ میں پاکستان کے خلاف پہلے ون ڈے میچ میں صائم ایوب کی وکٹ لیکر انجام دیا۔ اس کامیابی کے ساتھ مچل اسٹارک ہوم گراؤنڈز پر آسٹریلوی کرکٹ کی تاریخ میں 100 سے زائد وکٹیں لینے والے بولرز کے ایلیٹ گروپ میں شامل ہو گئے ہیں۔ مزید پڑھیں:صائم ایوب اور عرفان خان ون ڈے ڈیبیو میچ میں قابل ذکر کارکردگی نہ دکھا سکے اب وہ ہوم گراونڈز پر سب سے زیادہ ون ڈے وکٹیں لینے کی فہرست میں بریٹ لی، گلین میک گرا، شین وارن اور کریگ میک ڈرموٹ کے ساتھ پانچویں نمبر پر ہیں۔ آسٹریلیا کے مایہ ناز سابق بولر بریٹ لی ہوم گراونڈز پر 94 ون ڈے میچز میں 169 وکٹوں کے ساتھ سرفہرست ہیں۔ مزید پڑھیں:آسٹریلیا کیخلاف پہلے ون ڈے کیلئے پاکستان نے پلئینگ الیون کا اعلان کردیا گلین کیک گرا 95 میچز میں 160 وکٹوں کے ساتھ دوسرے، شین وارن 83 میچز میں 134 وکٹوں کے ساتھ تیسرے اور کریگ میک ڈرمات 88 میچز میں 125 وکٹوں کے ساتھ چوتھے نمبر پر ہیں۔ مچل اسٹارک 54 میچز میں 101 وکٹوں کے ساتھ پانچویں نمبر پر ہیں مگر وہ تاحال انٹرنیشنل کرکٹ کھیل رہے ہیں۔,sports
274,پہلا ون ڈے: آسٹریلیا کے ہاتھوں شکست پر محسن نقوی کا ردعمل آگیا,https://www.express.pk/story/2731499/pak-vs-aus-pcb-chief-mohsin-naqvi-reacts-after-pakistans-first-odi-defeat-to-australia,پہلے ون ڈے انٹرنیشنل میچ میں آسٹریلیا کے ہاتھوں 2 وکٹوں سے شکست پر چیئرمین پی سی بی محسن نقوی کا ردعمل سامنے آگیا۔ محسن نقوی نے شکست کے باوجود قومی ٹیم کی کوششوں کی تعریف کرتے ہوئے آسٹریلیا کے خلاف ایک مشکل میچ میں لڑنے پر پاکستانی ٹیم کو شاباش دی۔ مزید پڑھیں، پہلا ون ڈے؛ دلچسپ مقابلے کے بعد پاکستان کو آسٹریلیا کے ہاتھوں شکست سوشل میڈیا پلیٹ فارم ایکس (سابقہ ٹوئٹر) پر محسن نقوی نے لکھا کہ آپ لڑکوں نے اپنا سب کچھ دیا اور بہترین طریقے سے مقابلہ کیا، یہ صرف پہلا میچ ہے اور ہمیں یقین ہے آپ ہمیں اپنی ٹیم پر فخر کرنے کا موقع دیں گے۔ آسٹریلیا نے تین ایک روزہ میچوں کی سیریز میں 1-0 کی برتری حاصل کر لی ہے، دوسرا میچ 8 نومبر کو ایڈیلیڈ میں ہوگا۔,sports
275,بھارتی بلائنڈ کرکٹ ٹیم کو پاکستان آنے کے لیے این او سی جاری,https://www.express.pk/story/2731478/noc-issued-to-indian-blind-cricket-team-to-come-to-pakistan,بھارتی وزارت کھیل نے 23 نومبر سے پاکستان میں کھیلے جانے والے ٹی ٹوئنٹی بلائنڈ کرکٹ ورلڈکپ کے چوتھے ایڈیشن میں شرکت کے لیے انڈین بلائنڈ کرکٹ ٹیم کو این او سی جاری کر دیا۔ بھارتی وزارت کھیل کی جانب سے کرکٹ ایسوسی ایشن آف دی بلائنڈ انڈیا کے سیکریٹری جنرل شری شائلندر یادیو کو بھیجے گئے خط میں دورہ پاکستان کی اجازت دیتے ہوئے اس سلسلے میں مزید کلیئرنس حاصل کرنے کے لیے بھارتی وزارت خارجہ اور وزارت داخلہ سے رابطہ کرنے کے لیے کہا گیا ہے۔ واضح رہے کہ بھارتی بلائنڈ ٹیم کو ورلڈکپ میں شرکت کے لیے 12 نومبر کو لاہور پہنچنا ہے، بھارت اور پاکستان کا میچ 25 نومبر کو لاہور میں شیڈول ہے۔ دریں اثنا، پاکستان بلائنڈ کرکٹ کونسل کے چیئرمین سید سلطان شاہ نے وزارت کھیل کی جانب سے این او سی ملنے کو خوش آئند قرار دیتے ہوئے کہا ہے کہ پاک بھارت مقابلے ہمیشہ شائقین کھیل کی بھرپور توجہ حاصل کرتے ہیں، پاکستانی عوام میں ورلڈ کپ کے دوران پاک بھارت میچ کے حوالے سے بہت جوش و خروش پایا جاتا ہے، ماضی میں بھی کرکٹ ڈپلومیسی سے دونوں ممالک کے مابین تعلقات میں نمایاں بہتری آئی تھی۔ پاکستان بلائنڈ کرکٹ کونسل کے چیئرمین کا کہنا تھا کہ اقوام متحدہ کے چارٹرڈ میں بھی تمام ممالک کے جسمانی معزوری کا شکار افراد کو خصوصی مواقع، خاص طور پر کھیلوں کے حوالے سے  مراعات فراہم کرنے پر زور دیا گیا ہے۔ سید سلطان شاہ نے اس امید کا اظہار کیا ہے کہ بھارتی وزارت خارجہ و داخلہ کی جانب سے بھی انڈین بلائنڈ کرکٹ ٹیم کو دورہ پاکستان کے لیے جلد این او سی کا اجراء کر دیا جائے گا۔,sports
276,پہلا ون ڈے؛ دلچسپ مقابلے کے بعد آسٹریلیا نے پاکستان کو 2 وکٹوں سے شکست دیدی,https://www.express.pk/story/2731420/australia-ka-toss-jeet-kar-pakistan-ko-pehlay-batting-karne-ki-dawat,پاکستان اور آسٹریلیا کے درمیان تین ون ڈے میچز کی سیریز کے پہلے میچ میں آسٹریلیا نے ٹاس جیت کر پاکستان کو پہلے بیٹنگ کی دعوت دی ہے۔ میلبورن کے کرکٹ گراؤنڈ میں ہونے والے اس میچ میں محمد رضوان پہلی مرتبہ گرین شرٹس کی قیادت کریں گے، سابق کپتان وسیم اکرم نے ٹاس سے قبل صائم ایوب اور عرفان خان کو ان کے ڈیبیو پر گرین کیپ دی۔ بھارت میں گزشتہ سال ہونے والے آئی سی سی ون ڈے ورلڈ کپ کے بعد پاکستان کا یہ پہلا ون ڈے میچ ہے۔ اسکواڈ پاکستان: صائم ایوب، عبداللہ شفیق، بابر اعظم، محمد رضوان (کپتان)، کامران غلام، سلمان آغا، عرفان خان، شاہین شاہ آفریدی، حارث رؤف، نسیم شاہ، محمد حسنین آسٹریلیا: میتھیو شارٹ، جیک فریزر، اسٹیون اسمتھ، جوش انگلز، مارنس لبوشین، گلین میکسویل، آرون ہارڈی، سین ایبٹ، پیٹ کمنز (کپتان)، مچل اسٹارک، ایڈم زمپا,sports
277,پی سی بی کے بابراعظم,https://www.express.pk/story/2731396/pcb-k-baber-azam,’’ارے سر بابر اور شاہین کو نکال دیا تو بڑا مسئلہ ہو جائے گا، انھیں کھیلنے دیتے ہیں‘‘ میٹنگ میں جب عاقب جاوید سے کسی نے یہ کہا تو انھوں نے جواب دیا ’’کیا مسئلہ ہو جائے گا ہار تو اب بھی رہے ہیں، زیادہ سے زیادہ یہی ہوگا کہ پھر ہار جائیں گے‘‘ پھر انھوں نے چیئرمین محسن نقوی کی منظوری سے تین اسٹارکرکٹرزکو ایک ساتھ باہر کر دیا جس کے بعد جو ہوا وہ تاریخ کا حصہ بن گیا۔ بظاہر 2 بڑے کرکٹرز کارکردگی کی وجہ سے ڈراپ ہوئے لیکن جب ٹیم شکستوں کا شکار ہو تو ایسے فیصلے نہیں ہوتے،دراصل پلیئرز پاور ختم کرنے کیلیے ایسا کیا گیا، اس سے دیگر کو پیغام گیا کہ اگر بابر اور شاہین باہر ہو سکتے ہیں تو تم کس کھیت کی مولی ہو، بڑے پلیئرز بھی سمجھ گئے کہ وہ ناگزیرنہیں ہیں۔ کچھ اسی قسم کی صورتحال پی سی بی میں بھی ہے، وہاں بھی کئی لوگ خود کو بابر اعظم ہی سمجھتے ہیں، فرق یہ ہے کہ کرکٹرز نے اپنی کارکردگی سے دنیا میں ملک کا نام روشن کیا لیکن بورڈکے خود ساختہ اسٹارز نے کچھ کیے بغیر اپنی ہی سلطنت بنا لی، نئے لوگوں کو سیٹ ہی نہیں ہونے دیا جاتا، عدم تعاون کا رویہ ہوتا ہے، کئی چیئرمین آئے ان کا کچھ نہ بگاڑ سکے، کرکٹ کی اسٹیبلشمنٹ سے بڑے بڑے کرکٹرز ڈرنے لگے۔ ذکا اشرف نے تبدیلی کی کوشش کی مگر خود ہی تبدیل ہو گئے، محسن نقوی کئی برسوں کے دوران سب سے طاقتورچیئرمین پی سی بی ہیں،وہ وزیر داخلہ بھی ہیں، ان کے ساتھ ٹکر لینے کی کسی میں ہمت نہیں ہے،انھوں نے ٹیم سے گروپنگ ختم کرنے کی کوشش کی جس کے نتائج بھی سامنے آئے، البتہ چیئرمین نے بورڈ کی گروپنگ ختم کرنے پر ابتدا میں توجہ نہ دی،سب انھیں مشورے دیتے رہے کہ اپنی ٹیم بنائیں، کپتان کتنا بھی اچھا ہو اگر ٹیم مرضی کی نہ ہو تو اچھے نتائج سامنے نہیں آ سکتے۔ چیئرمین بھی بورڈ کی سیاست دیکھ کر حیران رہ گئے ہوں گے، انھیں اندازہ ہو گیا ہو گا کہ کئی بڑے ’’سیاستدان‘‘ قذافی اسٹیڈیم میں بھی موجود ہیں، جب کوئی بیٹر میدان میں کھیلنے آئے تو پہلے پچ کا جائزہ لیتا ہے،بولرز کا سامنا کرکے ان کی اہلیت کا اندازہ لگاتا ہے جاتے ہی جارحانہ شاٹس کھیلنا شروع نہیں کر دیتا،محسن نقوی نے بھی ایسا ہی کیا،پچ پر سیٹ ہو کر انھوں نے اب اپنے شاٹس کھیلنے شروع کر دیے ہیں، انگلینڈ سے سیریز میں فتح نے ان کا اعتماد بھی بڑھایا۔ اطلاعات کے مطابق آئندہ چند روز میں کئی بڑی تبدیلیاں نظر آئیں گی، برسوں سے بورڈ میں موجود بعض آفیشلز کی پالیسی یہی رہی کہ ایک دوسرے کو سپورٹ کرو ، یہی ہوتا رہا جس کی وجہ سے کئی کیسز میں ثبوت ہونے کے باوجود بعض کو معمولی سزائیں دے کر چھوڑ دیا گیا۔ محسن نقوی کے پاس پاور ہے وہ اگر چاہیں تو بہت سے حقائق جان سکتے ہیں،آپ کو ابھی یہ کہہ کر ڈرایا جا رہا ہو گا کہ چیمپئنز ٹرافی آنے والی ہے اگر کسی کو ہٹایا تو ایسا ہو جائے گا ویسا ہو جائے گا لیکن بات یہی ہے کہ کوئی ناگزیر نہیں ہوتا، کرکٹ ٹیم میں تبدیلیاں کرنے سے اس کا اندازہ ہو گیا،جیسے اچھے کرکٹرز موجود ہیں مگر انھیں مواقع نہیں دیے جاتے تھے، اب دیے تو ٹیم ٹیسٹ سیریز جیت گئی، اسی طرح اچھے لوگ موجود ہوں گے آپ انھیں موقع دیں گے تو وہ اس ادارے کو بہترین بنا کر دکھائیں گے۔ پی ایس ایل کا حال دیکھ لیں کیا ہوا،خاموشی چھائی ہوئی ہے، صہیب شیخ واویلہ مچا رہے ہیں کہ کیوں استعفیٰ لیا گیا ذرا وہ اپنے دل پر ہاتھ رکھ کر خود سے سوال پوچھیں کہ کیا کام کیے جس پر فخر محسوس ہوتا، بیچارے فرنچائز اونرز پریشان ہیں کہ آگے کیا ہوگا، شاید نیا ڈائریکٹر آنے سے کوئی بہتری آئے۔ اطلاعات کے مطابق سی او او سلمان نصیر کو پی ایس ایل کا سربراہ بنایا جا سکتا ہے،البتہ یہ ملین ڈالر کا سوال ہے کہ جو بندہ پی سی بی میں سیاہ سفید کا مالک ہو وہ نچلی پوزیشن پر کام کرنے کو تیارہو گا یا نہیں، سلمان نے جتنی تیزی سے ترقی کی منازل طے کیں اس کی کم ہی مثال ملتی ہیں، لیگل ڈپارٹمنٹ کی چھوٹی پوزیشن سے وہ سی او او تک بن گئے،البتہ اب حالات ان کیلیے اتنے سازگار نظر نہیں آ رہے، ہر چیئرمین اپنی پسند کے لوگ لے کر آتا ہے، محسن نقوی کے معاملے میں فرق یہ ہے کہ وہ اچھی شہرت کے حامل اہل شخصیات کا تقرر کر رہے ہیں، البتہ ڈائریکٹر ڈومیسٹک کے حوالے سے اچھی رپورٹس سامنے نہیں آ رہیں، آج نہیں تو کل ان کی جانب بھی توجہ مبذول ہو گی۔ اس پوسٹ پر کسی سابق کرکٹر کو لانا چاہیے، یہ اچھی بات ہے کہ چیئرمین کا کئی سابق اسٹارز سے مسلسل رابطہ ہے، بدقسمتی سے زیادہ تر جاب سیکرز ہوتے ہیں، کوئی عہدہ اور نوٹ ملنے پر چپ ہو کر بیٹھ جاتے ہیں، پھر ہاں میں ہاں ملاتے رہتے ہیں، ایسے لوگوں کو موقع دیں جو واقعی کھیل کی بہتری چاہتے ہیں، جب آپ کے پاس پیسہ اور پاور ہو تو معاملات آٹو پائلٹ موڈ پر چلنے لگتے ہیں۔ اسٹیڈیمز کا تعمیراتی کام اس کی واضح مثال ہے جو تقریبا آدھا مکمل بھی ہو چکا،پی سی بی کا کرکٹرز کیلیے والد جیسا کردار ہے، آپس کے تعلقات بہتر بنانا ضروری ہے، اس کیلیے ایسے لوگ سامنے آنے چاہئیں جو انا کے غلام نہ ہوں اور کھلاڑیوں کو اچھی طرح ٹریٹ کریں، ہاں اگر کوئی غلطی کرے تو اسے ضرور سزا دینی چاہیے، پی سی بی کے کئی شعبوں میں تبدیلی کی ضرورت ہے، بعض آفیشلز خود کو نجانے کیا سمجھتے ہیں ، ان کی گردنیں اکڑی رہتی ہیں، جب وہ بورڈ سے جائیں گے اور انھیں آئی سی سی، کرکٹ آسٹریلیا یا انگلش بورڈ ملازمت دے تو واقعی یہ طرم خان ہیں،البتہ ایسا ہونا ممکن نہیں لگتا،ہر عروج کو زوال ہے لیکن افسوس لوگ یہ بات بھول جاتے ہیں، شاید چند روز بعد کچھ آفیشلز کو خیال آئے ’’میں بڑا اہم تھا یہ میرا وہم تھا‘‘۔ (نوٹ: آپ ٹویٹر پر مجھے @saleemkhaliq پر فالو کر سکتے ہیں),sports
278,قومی سوئمنگ چیمپئن شپ پاکستان آرمی نے جیت لی,https://www.express.pk/story/2731374/pakistan-army-win-national-swiming-championship-2024,لاہور میں قومی سوئمنگ چیمپئن شپ کا میلہ اختتام پذیر ہوگیا۔ لاہور کے انٹرنیشنل سوئمنگ پول میں تین روزہ چیمپئن شپ میں پاکستان آرمی نے مردوں میں 14 اور خواتین میں نو گولڈ میڈل جیت کر چیمپئن کا تاج اپنے سر پر سجایا۔ مردوں میں پاکستان آرمی کے ریان دین اعوان نے 100 میٹر بریسٹ اسٹروک میں نیا قومی ریکارڈ بھی قائم کیا جبکہ آرمی ہی کے محمد احمد درانی پانچ گولڈ میڈلز حاصل کر کے چیمپین شپ کے بہترین سوئمر قرار پائے۔ مردوں میں مجموعی طور پر پاکستان آرمی نے پہلی، سندھ نے دوسری، پنجاب نے تیسری جبکہ واپڈا نے چوتھی پوزیشن حاصل کی۔ خواتین میں بھی آرمی نے پہلی، سندھ نے دوسری، وابڈا نے تیسری جبکہ پنجاب نے چوتھی پوزیشن حاصل کی، پاکستان آرمی کی جہاں آرا نبی پانچ گولڈ میڈل کے ساتھ چیمپین شپ کی بہترین سوئمر قرار پائیں۔,sports
279,ایشیاکپ کیلئے پاکستان ویمنز ٹیم کے ٹرائلز شروع,https://www.express.pk/story/2731328/trials-of-pakistan-womens-team-for-asia-cup-begin,آسٹریلین فٹ بال لیگ (اے ایف ایل) ایشیاکپ کیلئے پاکستان ویمنز ٹیم کے ٹرائلز شروع ہوگئے۔ اے ایف ایل ایشیاکپ 6 سے 8 دسمبر ویتنام میں کھیلا جائے گا، جس میں ویمنز اور مینز ٹیمیں شرکت کریں گی۔ ایونٹ میں پاکستان اور بھارت سمیت 16 ممالک کی ٹیمیں حصہ لیں گی۔ پاکستان اے ایف ایل ٹیم کیلئے ملک بھر سے 60 خواتین کھلاڑیوں نے حصہ لیا جبکہ ٹریننگ کیمپ کیلئے 24 خواتین کھلاڑیوں کو منتخب کیا گیا ہے۔ پاکستان ویمن اے ایف ایل ٹیم کا ٹریننگ کیمپ آئندہ ہفتے اسلام آباد میں شروع ہوگا۔ پاکستان اے ایف ایل کے سیکرٹری جنرل چوہدری ذوالفقار، ڈائریکٹر ویمن عرفان خان اور چیف سلیکٹر عابد حسین و دیگر آفیشلز نے ٹرائلز لیے۔,sports
280,ہانگ کانگ سپر سکسز؛ فائنل میں پاکستان کو شکست,https://www.express.pk/story/2731322/ang-kang-spr-sksz-faenl-mi-pakstan-ko-shkst,ہانگ کانگ ورلڈ سپر سکسز ٹورنامنٹ کے فائنل میں سری لنکا نے پاکستان کو شکست دیکر دوسری بار ٹائٹل اپنے نام کرلیا۔ مونگ کوک میں کھیلے گئے ایونٹ کے فائنل میں سری لنکا نے ٹاس جیت کر پہلے فیڈنگ کرنے کا فیصلہ کیا، ابتدائی اوور میں ہی گرین شرٹس کے 2 کھلاڑی جلد پویلین لوٹ گئے۔ پاکستان کی جانب سے محمد اخلاق کے علاوہ کوئی بیٹر لنکن بالرز کا مقابلہ نہ کرسکا، انہوں نے 48 رنز کی اننگز کھیلی، دیگر بیٹر میں کپتان فہیم اشرف 13، عامر یامین 6، آصف علی صفر جبکہ حسین طلعت ایک رن کے مہمان ثابت ہوئے۔ مزید پڑھیں:ہانگ کانگ سپر سکسز؛ پاکستان نے آسٹریلیا کو ہراکر فائنل کیلئے کوالیفائی کرلیا گرین شرٹس کی پوری ٹیم مقررہ 6 اوورز میں 72 رنز بناکر آؤٹ ہوئی۔ سری لنکا کی جانب سے دھننجایا لکشن اور تھرندو رتھنائیکے نے 2، 2 وکٹیں حاصل کیں۔ ہدف کے تعاقب میں سری لنکا کی جانب سے محتاط آغاز کیا گیا تاہم ایک اوور قبل 3 وکٹوں کے نقصان پر 73 رنز کا ہدف حاصل کرلیا۔ مزید پڑھیں:ہانگ کانگ سپر سکسز؛ مسلسل 3 شکستوں کے بعد بھارتی ٹیم ایونٹ سے باہر سری لنکا کی جانب سے سندون ویراکوڈی 34، دھننجایا لکشن 2، کپتان لہورو مدھوشانکا 19 رنز بناکر نمایاں رہے جبکہ پاکستان کی جانب سے فہیم اشرف نے 2 وکٹیں حاصل کیں۔,sports
281,کیویز کے ہاتھوں پہلی بار بھارت وائٹ واش ہوگیا,https://www.express.pk/story/2731317/new-zealand-to-historic-clean-sweep-vs-indiaindia,"بھارت کو ہوم گراؤنڈ پر نیوزی لینڈ نے ممبئی ٹیسٹ میچ میں شکست دیکر تین میچوں کی سیریز میں وائٹ واش کردیا۔ نیوزی لینڈ کی ٹیم بھارت کو تین میچز کی سیریز میں وائٹ واش کرنے والی دنیا کی چوتھی ٹیم بن گئی، اس سے قبل انگلینڈ، آسٹریلیا اور ویسٹ انڈیز کی ٹیمیں یہ کارنامہ سرانجام دے چکی ہیں۔ ہوم اور اوے دونوں مقام پر نیوزی لینڈ نے پہلی مرتبہ بھارت کو تین ٹیسٹ میچز کی سیریز میں کلین سوئپ کیا ہے، کیویز بھی اپنی تاریخ میں ہوم گراؤںڈ کے علاوہ کبھی تین ٹیسٹ میچز کی سیریز نہیں جیتی تھی۔ مزید پڑھیں:کیویز سے شکست! احمد شہزاد نے بھارتی ٹیم کو ""کاغذی شیر"" کہہ ڈالا ممبئی ٹیسٹ کی پہلی اننگز میں 235 رنز بناکر آل آؤٹ ہوئی، جواب میں بھارت نے 236 رنز بنائے اور برتری حاصل کی تاہم دوسری اننگز میں کیویز 174 کے مجموعے پر ڈھیر ہوگئے اور روہت الیون کو جیت کیلئے محض 146 رنز کا ہدف ملا لیکن بھارتی بیٹنگ لائن ریت کی دیوار ثابت ہوئی۔ مزید پڑھیں:کیویز کے ہاتھوں شکست روہت شرما کی کپتانی پر بھی انگلیاں اُٹھنے لگیں دوسری اننگز میں 3 بلےبازوں کے علاوہ کوئی بھی بیٹر ڈبل فیگر میں داخل نہ ہوسکا، کپتان روہت شرما 11، واشنگٹن سندر 12 جبکہ سب سے زیادہ رشبھ پنت 64 رنز بناکر نمایاں رہے۔ کیویز کی جانب سے اعجاز پٹیل نے محض 57 رنز کے عوض 6 بھارتی بیٹرز کا شکار کیا۔",sports
282,"""سابق کپتان بابراعظم، شاہین کو جتنا ہوسکا سپورٹ کروں گا""",https://www.express.pk/story/2731312/i-will-support-ex-captain-babar-azam-shaheen-as-much-as-possible,قومی ٹیم کے کپتان و وکٹ کیپر بیٹر محمد رضوان کا کہنا ہے کہ بابراعظم اور شاہین آفریدی کو جتنا ہوسکا سپورٹ کروں گا۔ میلبرن کرکٹ گراونڈ میں میڈیا سے گفتگو کرتے ہوئے قومی ٹیم کے کپتان محمد رضوان نے کہا کہ مشاورت کے ساتھ چلنے والا ہوں، نوجوان کھلاڑیوں کی بات مانتا ہوں۔ انہوں نے کہا کہ ماضی میں جو کچھ ہوا  اسے بھول کر  آگے بڑھنا ہے، سلیکشن کمیٹی کے ممبر کے یہاں ہونے سے میں خوش ہوں، پلیئنگ الیون میں میری بھی مشاورت شامل ہے۔ مزید پڑھیں:پاک آسٹریلیا سیریز؛ ون ڈے میں کِس ٹیم کا پلڑا بھاری ہے؟ وائٹ بال کپتان نے کہا کہ پاکستان کرکٹ نے دنیا کی کرکٹ کو فالو نہیں کرنا بلکہ اپنے ریسورسز کو دیکھنا ہے، نوجوان کھلاڑیوں کے پاس دورہ آسٹریلیا میں پرفارم کرنے کا موقع ہے تاکہ وہ ٹیم میں جگہ پکی کرسکیں۔ مزید پڑھیں:آسٹریلیا کیخلاف پہلے ون ڈے کیلئے پاکستان نے پلئینگ الیون کا اعلان کردیا فخر زمان اور امام کے حوالے سے محمد رضوان نے کہا کہ دونوں کرکٹرز کی کارکردگی شاندار رہی ہے، فخر تیزی سے رنز کرتے ہیں ہمیں انکی ضرورت ہے۔ اسی طرح سابق کپتان بابراعظم اور شاہین شاہ آفریدی کو جتنا ہوسکا سپورٹ کروں گا۔ انہوں نے کہا کہ کھلاڑیوں پر برا وقت آتا ہے وہ بھی اس چیز سے گزرہے ہیں، تینوں کرکٹرز نے اپنی پرفارمنس سے دنیائے کرکٹ میں نام بنایا ہے۔,sports
283,پاک آسٹریلیا سیریز؛ ون ڈے میں کِس ٹیم کا پلڑا بھاری ہے؟,https://www.express.pk/story/2731310/pak-australia-series-head-to-head-comparison-between-two-teams-in-odi,پاکستان اور آسٹریلیا کے درمیان سیریز کا پہلا ون ڈے میچ کل میلبرن کے تاریخی کرکٹ گراؤنڈ میں کھیلا جائے گا۔ دونوں ٹیموں کے درمیان میچ پاکستانی وقت کے مطابق صبح 8:30 بجے شروع ہوگا۔ اس سے قبل پاکستان اور آسٹریلیا کی ٹیمیں 108 ون ڈے انٹرنیشنلز مقابلوں میں ایک دوسرے کے مدمقابل آچکی ہیں جہاں حریف ٹیم کو گرین شرٹس پر سبقت حاصل ہے۔ مزید پڑھیں:آسٹریلیا کیخلاف پہلے ون ڈے کیلئے پاکستان نے پلئینگ الیون کا اعلان کردیا آسٹریلیا نے پاکستان کیخلاف 70 میچز میں کامیابی حاصل کررکھی ہے جبکہ قومی ٹیم محض 34 میچز جیتنے میں کامیاب ہوئی ہے۔ دونوں ٹیموں کے درمیان ایک میچ ٹائی جبکہ 3 میچز بے نتیجہ رہے۔ اسی طرح ہوم گراؤنڈ پر کینگروز نے 37 جبکہ گرین شرٹس نے محض 6 فتوحات سمیٹیں۔,sports
284,پاک آسٹریلیا سیریز؛ شاہین، اسٹارک کی سیلفی وائرل,https://www.express.pk/story/2731309/pak-australia-series-shaheen-starcs-selfie-goes-viral,پاکستان اور آسٹریلیا کے خلاف وائٹ بال سیریز سے قبل شاہین آفریدی اور مچل اسٹارک کی سیلفی سوشل میڈیا پر وائرل ہوگئی۔ دنیا بھر میں اپنی سوئنگ بالنگ سے شہرت حاصل کرنے والے فاسٹ بولرز شاہین اور اسٹارک نے میلبرن کرکٹ گراؤنڈ میں ایک دوسرے سے ملاقات کی اور سیلفی بھی بنائی جبکہ فوٹو شوٹ میں بھی حصہ لیا۔ دونوں ٹیموں کے درمیان سیریز کا باقاعدہ آغاز کل سے ہوگا، جہاں پہلے ون ڈے میچ میں پاکستان اور آسٹریلیا کی ٹیمیں مدمقابل آئیں گی۔ مزید پڑھیں:آسٹریلیا کیخلاف پہلے ون ڈے کیلئے پاکستان نے پلئینگ الیون کا اعلان کردیا وائٹ بال سیریز میں 3 ون ڈے اور 3 ٹی20 میچز شامل ہیں، جو 4 سے 18 نومبر تک شیڈول ہے۔,sports
285,چیمپئینز ٹرافی؛ نیشنل اسٹیڈیم سے الیکٹرانک اسکرین کو ہٹانے کا کام شروع,https://www.express.pk/story/2731303/champions-trophy2025-removing-the-electronic-screen-from-the-national-stadium-karachi,نیشنل اسٹیڈیم کراچی میں فینز کو ویو بلاک کرنیوالی بڑی الیکٹرانک اسکرین کو ہٹانے کا کام شروع کردیا گیا۔ اسٹیڈیم میں ترقیاتی کاموں کے باعث یورنیورسٹی روڈ اینڈ کی جانب واقع انتخاب عالم انکلوژر سے ویو بلاک کرنے والی بڑی اسکرین کو ہٹایا جارہا ہے۔ اسکرین کو ہٹانے کیلئے پہلے مرحلے میں ایل ای ڈی پینلز کو علیحدہ کرکے اسے اتارا جارہا ہے، بعدازاں بقیہ اسٹرکچر اتارا جائے گا۔ مزید پڑھیں:اسٹیڈیمز کی رینوویشن چمپیئنز ٹرافی سے پہلے مکمل کرلیں گے چیئرمین پی سی بی دوسری جانب وقار حسن انکلوژر کے سامنے موجود چھوٹی اسکرین کا اسٹرکچر بھی ہٹادیا گیا ہے۔ مزید پڑھیں:اسٹیڈیمز کی اپ گریڈیشن کرکٹ بورڈ نے خزانے کے منہ کھول دیے چیئرمین پاکستان کرکٹ بورڈ (پی سی بی) محسن نقوی نے حالیہ دورہ نیشنل اسٹیڈیم میں اسکرین کی جگہ تبدیل کرنےکی ہدایت کی تھی۔ واضح رہے کہ آئی سی سی چیمپئینز ٹرافی کے باعث راولپنڈی، لاہور اور کراچی کے نیشنل اسٹیڈیمز میں تعمیرات کا کام جاری ہے۔,sports
286,ہانگ کانگ سپر سکسز؛ پاکستان نے آسٹریلیا کو ہراکر فائنل کیلئے کوالیفائی کرلیا,https://www.express.pk/story/2731300/hong-kong-super-sixes-australia-set-pakistan-a-target-of-108-runs-to-win,ہانگ کانگ ورلڈ سپر سکسز ٹورنامنٹ کے پہلے سیمی فائنل میں پاکستان نے آسٹریلیا کو 4 وکٹوں سے شکست دیکر فائنل کیلئے کوالیفائی کرلیا۔ مونگ کوک میں کھیلے جارہے میچ میں پہلے سیمی فائنل میں پاکستان نے ٹاس جیت کر پہلے فیڈنگ کرنے کا فیصلہ کیا، مقررہ 6 اوورز میں آسٹریلیا نے گرین شرٹس کیخلاف 107 رنز بنائے۔ آسٹریلیا کی جانب سے ڈینبیل کرسچن نے 8 گیندوں پر 42 رنز کی اننگز کھیلی جبکہ جیک ووڈ 36 رنز بناکر آؤٹ ہوئے۔ پاکستان کی جانب سے واحد وکٹ کپتان فہیم اشرف نے حاصل کی۔ مزید پڑھیں:ہانگ کانگ سپر سکسز؛ مسلسل 3 شکستوں کے بعد بھارتی ٹیم ایونٹ سے باہر ہدف کے تعاقب میں پاکستان کا آغاز جارحانہ رہا، آصف علی نے 8 گیندوں پر 32 جبکہ محمد اخلاق نے 10 گیندوں پر 32 رنز بنائے۔ کپتان فہیم اشرف 19 اور عامر یامین 24 رنز بناکر نمایاں رہے۔ آسٹریلیا کی جانب سے اینڈریو فیکیٹ اور فواد خان نے ایک ایک وکٹ حاصل کی۔ قبل ازیں بالنگ کے دوران آصف علی نے اینے ایک اوور میں 37 رنز لٹائے تھے، جس میں 6 چھکے اور ایک وائیڈ بال شامل تھی۔,sports
287,آسٹریلیا کیخلاف پہلے ون ڈے کیلئے پاکستان نے پلئینگ الیون کا اعلان کردیا,https://www.express.pk/story/2731298/pakistan-has-announced-the-playing-xi-for-the-first-odi-against-australia,آسٹریلیا کے خلاف پہلے ون ڈے میچ کیلئے سلیکشن کمیٹی نے پلئینگ الیون کا اعلان کردیا۔ کینگروز کیخلاف میلبرن میں شیڈول سیریز کے پہلے ون ڈے میچ کیلئے بابراعظم، شاہین شاہ آفریدی اور نسیم شاہ کی واپسی ہوئی ہے۔ وکٹ کیپر بیٹر محمد رضوان بطور کپتان ٹیم کی قیادت کے فرائض نبھائیں جبکہ آغا سلمان انکے نائب ہوں گے۔ مزید پڑھیں:محمد رضوان ون ڈے اور ٹی ٹوئنٹی کے کپتان مقرر پہلے ون ڈے کیلئے پاکستان کی پلئینگ الیون: کپتان محمد رضوان، عبداللہ شفیق، صائم ایوب، بابراعظم، کامران غلام، سلمان آغا، محمد عرفان خان، شاہین شاہ آفریدی، نسیم شاہ، حارث رؤف اور محمد حسنین شامل ہیں۔ میچ پاکستانی وقت کے مطابق صبح 8:30 بجے شروع ہوگا۔,sports
288,اسپائیڈر کیمرے میں فنی خرابی! ممبئی ٹیسٹ میں لنچ پہلے کرلیا گیا,https://www.express.pk/story/2731296/technical-error-in-the-spider-cam-lunch-served-earlier-in-the-mumbai-test,"بھارت اور نیوزی لینڈ کے درمیان جاری ممبئی ٹیسٹ میں دوسرے دن اسپائیڈر کیمرے کی وجہ سے کھانے کا وقفہ قبل از وقت کرنا پڑگیا۔ ممبئی میں کھیلے جارہے وانکھنڈے اسٹیڈیم میں کھیلے جارہے ٹیسٹ میچ میں کیوی ٹیم پریشانی کا شکار ہے، پہلی اننگز میں نیوزی لینڈ 235 رنز بناکر آل آؤٹ ہوئی۔ بھارت کی ٹیم 263 رنز بناکر پویلین روانہ جبکہ دوسری اننگز میں کیویز ٹیم 9 وکٹوں کے نقصان پر 171 رنز بنالیے ہیں جبکہ انہیں 143 رنز کی برتری حاصل ہے۔ مزید پڑھیں:کیویز سے شکست! احمد شہزاد نے بھارتی ٹیم کو ""کاغذی شیر"" کہہ ڈالا بھارت نے دوسرے دن کی شروعات 4 وکٹ پر 86 رنز سے کی، ٹیم نے پہلے سیشن میں بغیر کوئی وکٹ گنوائے 24 اوورز میں 109 رنز بنائے، رشبھ پنت اور شبمن گل نے نصف سنچریاں بنائیں۔ مزید پڑھیں:کیویز کے ہاتھوں شکست روہت شرما کی کپتانی پر بھی انگلیاں اُٹھنے لگیں اچانک اسپائیڈر کیمرے کی موومنٹ فنی خرابی کے سبب بند ہوگئی جس کے سبب کھیل روکنا پڑا ، پھر حکام نے لنچ کا وقفہ قبل از وقت ختم کرلیا تاکہ کیمرے کی خرابی کو دور کیا جاسکے۔",sports
289,4سال میں 9 ون ڈے سنچریاں، شائی ہوپ! بابر سے آگے نکل گئے,https://www.express.pk/story/2731294/4-saal-mein-9-one-day-centuries-shai-hope-babar-se-agay-nikal-gaye,ویسٹ انڈین بیٹر شائی ہوپ2020 سے اب تک زیادہ ون ڈے سنچریوں کے ریکارڈ میں بابر اعظم سے آگے نکل آئے، انھوں نے گذشتہ روز انگلینڈ سے سیریز کے دوسرے ون ڈے انٹرنیشنل میں 117 رنز بنائے، یہ چار سال میں ان کی نویں سنچری ثابت ہوئی، اس سے قبل وہ بابر اعظم کے ساتھ مشترکہ طور پر سرفہرست تھے لیکن اب آگے نکل آئے. پاکستانی اسٹار آسٹریلیا سے سیریز میں بڑی اننگز کھیل کر پھر شائی ہوپ کے برابر آ سکتے ہیں،2020 سے اب تک کوائنٹن ڈی کاک، فخر زمان، ویراٹ کوہلی اور رحمان اللہ گرباز نے 7،7 ون ڈے سنچریاں بنائی ہیں۔ مزید پڑھیں: گذشتہ روز نارتھ ساؤنڈ میں انگلینڈ کی دعوت پر پہلے بیٹنگ کرتے ہوئے ویسٹ انڈیز نے مقررہ 50 اوورز میں6 وکٹ پر328 رنز اسکور کیے، کیسی کارٹی71 اور شرفین ردرفورڈ54 رنز بنانے میں کامیاب رہے، جان ٹرنر اور عادل راشد نے 2،2 وکٹیں حاصل کیں۔,sports
290,جنوبی سوڈان کی بلائنڈ پریمیئر فٹبال لیگ تیزی سے مقبولیت پانے لگی,https://www.express.pk/story/2731237/south-sudans-blind-premier-football-league-is-rapidly-gaining-popularity,جنوبی سوڈان کی بلائنڈ پریمیئر فٹبال لیگ تیزی سے مقبولیت پانے لگی۔ امریکی میڈیا کے مطابق جنوبی سوڈان، برکینا فاسو، ایتھوپیا، کینیا، موزمبیق اور یوگنڈا میں غیر سرکاری تنظیم لائٹ فار دی ورلڈ کے تعاون سے نابیناؤں کے لیے شروع ہونے والی فٹبال لیگ تیزی سے مقبول ہورہی ہے۔ لیگ میں چار ٹیمیں شامل ہیں جس میں زیادہ ترکھلاڑیوں کی عمریں 20 سال جبکہ سب سے کم عمر کھلاڑی 15 برس کا ہے۔ کیٹربلائنڈ فٹ بال کلب کے کپتان جمی اگست 2012 میں بینائی سے محروم ہونے کے بعد فٹبال کو خیرباد کہنے پر مجبور ہوگئے تھے لیکن انہوں 2020 میں فٹبال کے شوقین نابینا ساتھی ڈھونڈ نکالے اور ان کے لیے بلائنڈ فٹبال کا آغازکیا۔ شاندار ڈربلنگ کی صلاحیت کی وجہ سے میسی کے لقب سے پکارے جانے والے جمی کا کہنا ہے کہ بلائنڈ فٹبال کی ابتدا کرکے بہت خوشی ملی ہے۔ انہوں نے کہا کہ میں اس تجربے سے بہت خوش ہوں کیونکہ میں نے کبھی نہیں سوچا تھا کہ میں دوبارہ فٹ بال کھیلوں گا، نئے نابینا فٹبالر دوستوں سے ملنا بہت مسرور کن ہے۔,sports
291,ہانگ کانگ سپر سکسز؛ بھارتی کپتان نے ایک اوور میں 37 رنز لٹادیے,https://www.express.pk/story/2731188/hong-kong-super-sixes-indian-captain-robin-uthappa-concedes-37-runs-in-one-over,انگلینڈ کے سابق آل راؤنڈر روی بوپارا نے ایک اوور میں لگاتار 6 چھکے لگا کر انٹرنیٹ پر دھوم مچا دی۔ ہانگ کانگ ورلڈ سپر سکسز ٹورنامنٹ میں انگلینڈ اور بھارت کے درمیان گروپ میچ کھیلا گیا جس میں انگلش ٹیم نے ہندوستان کو شکست سے دوچار کیا۔ بھارتی ٹیم کے کپتان رابن اتھپا نے ایک اوور میں مجموعی طور پر 37 رنز لٹائے جس پر انہیں سوشل میڈیا پر خوب ٹرول کیا جارہا ہے۔ انہوں نے اوور میں 6 لیگل ڈیلیوریز پر 6 چھکے کھائے اور ایک وائیڈ کا رن بھی دیا۔ مزید پڑھیں:ہانگ کانگ سپر سکسز؛ پاکستان سیمی فائنل میں پہنچ گیا اسی طرح اگلے اوور کی اگلی گیند پر بھی روی بوپارا نے چھکا لگا کر مسلسل 7 چھکے لگانے کا اعزاز حاصل کیا۔ مزید پڑھیں:ہانگ کانگ سپر سکسز؛ مسلسل 3 شکستوں کے بعد بھارتی ٹیم ایونٹ سے باہر روی بوپارا اپنی اننگز میں آٹھ چھکوں کی مدد سے صرف 14 گیندوں پر 53 رنز بنانے کے بعد ریٹائر ہوگئے۔,sports
292,پی ایس ایل؛ قلندرز نے ڈیرن گوف نیا کوچ مقرر کردیا,https://www.express.pk/story/2731176/psl-the-qalandars-have-appointed-darren-gough-as-their-new-coach,پاکستان سپر لیگ (پی ایس ایل) کی دو بار کی چیمپئین فرنچائز لاہور قلندرز نے سابق انگلش کرکٹر ڈیرن گوف کو ہیڈکوچ مقرر کردیا۔ لاہور قلندرز نے سابق ہیڈکوچ عاقب جاوید کے پاکستان کرکٹ بورڈ (پی سی بی) سے منسلک ہونے کے بعد نئے سربراہ کا اعلان کیا۔ لاہور قلندرز کی انتظامیہ کا کہنا ہے کہ سابق انگلش کرکٹر ڈیرن گوف گلوبل سپر لیگ (جی ایس ایل) میں اپنی ذمہ داریوں کا آغاز کریں گے۔ اس موقع پر ڈیرن گوف کا کہنا تھا کہ لاہور قلندرز کے ساتھ جڑنا اور کام کرنا اعزاز کی بات ہے، پلئیرز ڈویلپمنٹ پروگرام کے دوران فرنچائز کی معاونت کرچکا ہوں۔ مزید پڑھیں:پی ایس ایل پلیئرز سے براہ راست معاہدوں کی تجویز مسترد لاہور قلندرز کے اونر ثمین رانا نے کہا کہ پرجوش انداز میں ڈیرن گوف کو خوش امید کہتے ہیں، ان کے تجربے سے  ہماری بنیاد کو مزید مضبوط بنانے میں مدد ملے گی، ڈیرن گوف 23 نومبر کو گیانا میں اسکواڈ کو جوائن کریں گے۔ واضح رہے کہ گلوبل سپر لیگ کا گیانا میں آغاز 26 نومبر سے ہوگا۔,sports
293,بابراعظم دنیا کے 'بہترین بلےبازوں' میں سے ایک قرار,https://www.express.pk/story/2731168/babar-azam-is-considered-one-of-the-best-batsmen-in-the-world,"قومی ٹیسٹ ٹیم کے کپتان شان مسعود نے بابراعظم کو دنیا کے بہترین بلےبازوں میں سے ایک قرار دیدیا۔ کرک انفو دیے گئے انٹرویو میں قومی ٹیسٹ ٹیم کے کپتان شان مسعود نے کہا کہ دنیا کا کوئی بھی کھلاڑی یہ نہیں کہہ سکتا کہ بابراعظم کا مستقبل خطرے میں ہے، انکے طویل فارمیٹ میں ""عظیم ترین بلے بازوں میں سے ایک"" بننے کی تمام خوبیاں موجود ہیں۔ انہوں نے کہا کہ انگلینڈ کیخلاف مختصر وقفے کے بعد ہم بابراعظم کو ایک مضبوط کھلاڑی کے طور پر واپس دیکھیں گے، کسی بھی کرکٹر پر ایسا وقت آسکتا ہے اور اس سے نکلنے کی ایک وقفہ ضروری ہے، بابر ہمیشہ پاکستان کے اہم کھلاڑیوں میں سے ایک رہیں گے۔ مزید پڑھیں:بابراعظم کو آرام کا مشورہ شان مسعود ناکام کپتان قرار قبل ازیں بابراعظم نے گزشتہ ماہ کے آغاز میں وائٹ بال ٹیم کی کپتانی سے مستعفیٰ ہونے کا اعلان کیا تھا بعدازاں پہلے ٹیسٹ میں انگلینڈ کے ہاتھوں شکست کے بعد بابراعظم سمیت شاہین، نسیم کو ٹیم سے ڈراپ کردیا گیا تھا اور انہیں ریسٹ دیا گیا تھا۔ مزید پڑھیں:بابراعظم کا بیٹ میلبرن کرکٹ گراؤنڈ کی زینت بنے گا گزشتہ دنوں بابراعظم کے مستعفیٰ ہونے کے بعد دورہ آسٹریلیا اور زمبابوے کیلئے محمد رضوان کو کپتان جبکہ آغا سلمان کو انکا نائب مقرر کیا گیا تھا۔ خیال رہے کہ بابراعظم آخری 9 ٹیسٹ میچز کی 17 اننگز میں انہوں نے صرف 352 اننگز میں 20.71 کی اوسط سے اسکور کرسکے ہیں، جس میں ان کا بہترین اسکور 41 ہے۔ 55 ٹیسٹ میچوں میں بابر نے 43,92 کی اوسط سے 3,997 رنز بنائے ہیں جن میں 9 سنچریوں اور 26 رنز ہیں۔",sports
294,ہانگ کانگ سپر سکسز؛ پاکستان سیمی فائنل میں پہنچ گیا,https://www.express.pk/story/2731161/hong-kong-super-sixes-pakistan-reached-the-semi-finals,ہانگ کانگ ورلڈ سپر سکسز ٹورنامنٹ میں پاکستان نے مسلسل تیسرا میچ جیت کر سیمی فائنل کیلئے کوالیفائی کرلیا۔ مونگ کوک میں کھیلے گئے میچ میں پاکستان نے دوسرے کواٹر فائنل میں جنوبی افریقہ کو 17 رنز سے شکست دیکر ایونٹ کے سیمی فائنل تک رسائی حاصل کی۔ پاکستان نے پہلے بیٹنگ کرتے ہوئے مقررہ 6 اوورز میں 105 رنز بنائے، گرین شرٹس کی جانب سے کپتان فہیم اشرف اور آصف علی صفر پر پویلین لوٹے تاہم محمد اخلاق نے جارحانہ بلےباز کا مظاہرہ کرتے ہوئے 16 گیندوں پر 7 چھکوں اور 2 چوکوں کی مدد سے 52 رنز کی اننگز کھیلی، اسی طرح حسین طلعت 27 رنز بناکر ناٹ آؤٹ رہے۔ مزید پڑھیں:ہانگ کانگ سپر سکسز؛ مسلسل 3 شکستوں کے بعد بھارتی ٹیم ایونٹ سے باہر جنوبی افریقہ کی جانب سے ہدف کے تعاقب میں آغاز اچھا نہ رہا، کپتان جے جے اسٹمس 6 جبکہ جیکس سنیمن 5 رنز بناسکے، ایوان جونز نے 46 رنز کی مزاحمتی اننگز کھیلی تاہم ٹیم کو میچ جتوانے میں کامیاب نہ ہوسکے۔ مزید پڑھیں:ہانگ کانگ سپر سکسز؛ پاکستان نے بھارت کو ہرادیا خیال رہے کہ ایونٹ میں پاکستان نے روایتی حریف بھارت، متحدہ عرب امارات اور جنوبی افریقہ کی ٹیموں کو شکست دی۔,sports
295,سابق اے ایس پی شہربانو کو ویمن ٹیم کا اہم عہدہ ملنے کا امکان,https://www.express.pk/story/2731157/asp-shehrbano-naqvi-among-candidates-for-head-of-womens-cricket-role,لاہور کی اسسٹنٹ سپرنٹنڈنٹ آف پولیس (اے ایس پی) سیدہ شہر بانو کو پاکستان ویمن ٹیم میں اہم عہدہ ملنے کا امکان ہے۔ میڈیا رپورٹس کے مطابق پاکستان کرکٹ بورڈ (پی سی بی) نے ویمن ٹیم کی سربراہ کی تلاش شروع کری ہے جس کیلئے سابق ڈپٹی کمشنر لاہور مضبوط امیدوار تصور کی جارہی ہیں۔ سابق اسسٹنٹ سپرنٹنڈنٹ آف پولیس سیدہ شہر بانو چیئرمین پی سی بی محسن نقوی کے عبوری وزیراعلیٰ پنجاب کے دور میں عہدے پر کافی متحرک تھیں۔ رپورٹس میں دعویٰ کیا جارہا ہے کہ معروف اے ایس پی شہربانو نقوی جنہوں نے رواں سال فروری میں شہرت حاصل کی جب انہوں نے لاہور کے اچھرہ بازار میں ہجوم کے حملے سے ایک خاتون کو بچایا تھا، جس عربی خطاطی والا لباس پہنا ہوا تھا۔ مزید پڑھیں:ویمنز ٹی20 ورلڈ الیون کوئی پاکستانی کھلاڑی جگہ نہ بناسکی پی سی بی میں خواتین کرکٹ کی سربراہ کا عہدہ اس وقت خالی ہوا جب تانیہ ملک نے عہدے سے مستعفیٰ ہونے کا اعلان کیا، انہوں نے اکتوبر 2021 میں پی سی بی میں اپنے دور کا آغاز کیا تھا۔,sports
296,بین اسٹوکس کے گھر چوری کرنے کے الزام میں ایک شخص گرفتار,https://www.express.pk/story/2731151/bin-asoks-k-gr-chori-krn-k-alzam-aik-shkhs-grftar,انگلش ٹیم کے کپتان بین اسٹوکس کے گھر چوری کرنے کے الزام میں برطانوی پولیس نے ایک 32 سالہ شخص کو گرفتار کرلیا۔ میڈیا رپورٹس کے مطابق انگلش ٹیسٹ ٹیم کے کپتان بین اسٹوکس کے گھر چوری کی واردات 17 اکتوبر ہوئی تھی، اسوقت انکی فیملی گھر پر ہی موجود تھی تاہم انہیں کوئی نقصان نہیں ہوا۔ ڈرہم کانسٹیبلری نے فیس بک پر پوسٹ کیے گئے ایک بیان میں گرفتاری کی تصدیق کرتے ہوئے کہا کہ ملزم سے پوچھ گچھ کے بعد اُسے ضمانت پر رہا کردیا گیا ہے۔ مزید پڑھیں:دورہ پاکستان پر آئے انگلش کپتان کے گھر چوری! کیا کچھ چرایا گیا؟ قبل ازیں بین اسٹوکس نے سوشل میڈیا سائٹ ایکس پر ٹوئٹ کرتے ہوئے بتایا تھا کہ 17 اکتوبر کی شام چند ماسک پہنے لوگوں نے میرے گھر چوری کی۔ وہ جیولری، قیمتی اشیا اور ذاتی استعمال کی اچھی خاصی چیزیں ساتھ لےگئے۔ بین اسٹوکس کا کہنا تھا کہ میں چوری ہونے والی چند اشیا کی چیزیں بھی شیئر کر رہا ہوں، اس کا مقصد صرف ان لوگوں کو پکڑنا ہے۔,sports
297,ہانگ کانگ سپر سکسز؛ مسلسل 3 شکستوں کے بعد بھارتی ٹیم ایونٹ سے باہر,https://www.express.pk/story/2731147/hong-kong-super-sixes-indian-team-out-from-event-after-3-consecutive-defeats,ہانگ کانگ ورلڈ سپر سکسز ٹورنامنٹ میں پاکستان کے ہاتھوں شکست خوردہ بھارتی ٹیم مسلسل تین میچز ہار کر ایونٹ سے باہر ہوگئی۔ مونگ کوک میں کھیلے گئے مقابلوں میں روبن اتھاپا کی کپتانی میں ایونٹ میں شرکت کرنیوالی بھارتی ٹیم کو گزشتہ روز روایتی حریف پاکستان نے عبرتناک شکست دی۔ آج ایونٹ میں بھارتی ٹیم کا پہلا مقابلہ متحدہ عرب امارات سے ہوا، جس نے سنسنی خیز مقابلے کے بعد بھارت کو ایک رن سے ہرایا، ہندوستان کو جیت کیلئے 130 رنز کا ہدف ملا تاہم بھارتی ٹیم محض 129 رنز بناکر ہمت ہار گئی۔ مزید پڑھیں:ہانگ کانگ سکسز؛ پاک بھارت کرکٹرز کی تصویر وائرل دوسرے میچ میں بھارت کو انگلینڈ کا چیلنج درپیش تھا تاہم اس میچ میں بھی یکطرفہ مقابلے کے بعد 15 رنز سے شکست کا منہ دیکھنا پڑا۔ مزید پڑھیں:ہانگ کانگ سپر سکسز؛ پاکستان نے بھارت کو ہرادیا مسلسل تین میچز میں ناکامی کے بعد بھارتی ٹیم ایونٹ سے باہر ہوچکی ہے۔ دوسری جانب پاکستان آج کواٹر فائنل میں جنوبی افریقی ٹیم کے مدمقابل آئے گا۔,sports
298,چیمپئنز ٹرافی، چیئرمین پی سی بی نے بھارتی شائقین کو خوشخبری سنادی,https://www.express.pk/story/2731119/chairman-pcb-mohsin-naqvi-indian-fans,پی سی بی کے چیئرمین محسن نقوی نے یقین دہانی کرائی ہے کہ اگلے سال کے اوائل میں آئی سی سی چیمپئنز ٹرافی کے لیے پاکستان کا دورہ کرنے کے خواہشمند بھارتی شائقین کے لیے ویزا جاری کرنے کی ایک تیز پالیسی ہوگی۔ بھارتی میڈیا کے مطابق محسن نقوی نے جمعہ کو یہ یقین دہانی امریکا سے آئے سکھ یاتریوں کے ایک گروپ سے ملاقات کے دوران کرائی، محسن نقوی نے کہا کہ پی سی بی کو بھارتی شائقین کی جانب سے چیمپئنز ٹرافی کے لیے پاکستان آنے کے لیے مثبت ردعمل کی توقع ہے۔ ان کا کہنا ہے کہ ہم پاکستان آنے والے بھارتی شائقین کے لیے میچز میں ٹکٹوں کا ایک خاص کوٹہ رکھیں گے جبکہ بروقت ویزا جاری کرنے کی پالیسی کو تیز کرنے کی کوشش کریں گے۔ مزید پڑھیں:چیمپئینز ٹرافی آئی سی سی نے پاکستان کو گرین سگنل دیدیا محسن نقوی نے مزید کہا کہ پی سی بی بھارتی شائقین کو پاکستان کا دورہ کرنا اور لاہور میں پاکستان اور بھارت کا میچ دیکھنا چاہتا ہے، واضح رہے کہ دفاعی چیمپئین پاکستان اگلے برس فروری مارچ میں آئی سی سی میگا ایونٹ کی میزبانی کرنے والا ہے، لیکن اب تک آئی سی سی نے ٹورنامنٹ کا شیڈول جاری نہیں کیا۔ مزید پڑھیں:چیمپئینز ٹرافی بھارتی بورڈ جھوٹی خبریں پھیلانے لگا آئی سی سی اس بات کی تصدیق کا انتظار کر رہے ہیں کہ آیا بھارتی حکومت اپنی کرکٹ ٹیم کو چیمپئینز ٹرافی کے لیے پاکستان جانے کی اجازت دے گی۔ دوسری جانب بھارتی کرکٹ بورڈ(بی سی سی آئی) نے واضح کیا ہے کہ دورہ پاکستان کے حوالے سے اسے اپنی حکومت کے کسی بھی پالیسی فیصلے پر عمل کرنا ہوگا، امر قابل ذکر ہے کہ 2008 کے ممبئی حملے کے بعد سے بھارتی کرکٹ ٹیم نے پاکستان کا دورہ نہیں کیا جبکہ دونوں ممالک کے درمیان 2007 کے بعد سے کوئی ٹیسٹ سیریز نہیں ہوئی۔,sports
299,ظہیر عباس پی سی بی گورننگ باڈی کے رکن کیلیے نامزد، اہم عہدہ ملنے کا امکان,https://www.express.pk/story/2731105/zaheer-abbas-nominate-pcb-governing-body-member,سابق ٹیسٹ کپتان ظہیرعباس کو پی سی بی کا رکن گورننگ بورڈ نامزد کر دیا گیا جبکہ انہیں مزید اہم ذمہ داری ملنے کا بھی امکان ہے۔ ظہیرعباس آئی سی سی کے چیئرمین رہ چکے ہیں، ایشین بریڈ مین کے نام سے معروف عظیم بیٹسمین پی سی بی میں اسٹیٹ بینک کی نمائندگی کریں گے،ان کی نامزدگی معراج خان کی جگہ نامزدگی ہوئی ہے۔ ظہیر عباس نے اسٹیٹ بنک حکام سے ملاقات کے بعد ذمہ داری سنبھالنے پر رضا مندی ظاہر کی۔ مزید پڑھیں:بابراعظم کا بیٹ میلبرن کرکٹ گراؤنڈ کی زینت بنے گا دریں اثنا ترجمان پی سی بی کے مطابق گورننگ بورڈ کے ممبرزکی تعداد میں اضافہ نہیں کیا گیا۔ واضح رہے کہ کوویڈ19 کے سبب شدید علالت کا شکار ہونے کے بعد77 سالہ ظہیرعباس اب روبہ صحت ہیں، فرسٹ کلاس کرکٹ میں سینچریز کی سینچری اسکور کرنے والے پہلے پاکستانی کرکٹر ظہیرعباس آئی سی سی کے چیئرمین رہ چکے ہیں۔ 78 ٹیسٹ میں 12 سینچریز اور 20 ففٹیز کی مدد سے 5062 رنز بنانے والے ظہیر عباس نے 62 ون ڈے انٹرنیشنل میچز میں2572 رنز اسکور کیے جن میں 7 سینچریز اور 13 ففٹیز شامل ہیں۔ مزید پڑھیں:بابر اور رضوان کیلیے ماہانہ 65 لاکھ 70 ہزار روپے واضح رہے کہ ظہیر عباس اُن لوگوں میں شامل ہیں جنہوں نے ناقص کارکردگی پر بابر اعظم سے قیادت واپس لینے اور ٹیم سے نکالنے کا مطالبہ کیا تھا۔,sports
300,برطانوی کمپنی کی فضائی ٹیکسی کی آزمائش,https://www.express.pk/story/2732228/aircraft-air-taxi-evtol,برطانیہ کی ایک ٹیکنالوجی کمپنی نے فضائی ٹیکسی بنائی ہے جو مانچسٹر سے لِیڈز تک کا فاصلہ ریکارڈ وقت میں طے کر سکتی ہے۔ ٹیک کمپنی ورٹیکل ایرو اسپیس ایک مکمل طور پر برقی ایئر کرافٹ کی آزمائش کر رہی ہے جو فاصلے کے دورانیے کو کم کرنے کی صلاحیت رکھتا ہوگا۔ وی ایکس 4 ایئر کرافٹ بظاہر ہیلی کاپٹر اور جیٹ پلین کا ملاپ لگاتا ہے لیکن تکنیکی اعتبار سے ان میں سے کسی کی بھی خصوصیات نہیں رکھتا۔آفیشلی یہ ایک ای وی ٹی او ایل یعنی عمودی ٹیک آف اور لینڈنگ کرنے والا برقی ایئر کرافٹ ہے۔ کمپنی کے سی ٹی او مائیکل سروینکا کا کہنا تھا کہ ہم ایرو اسپیس کے لیے ایک انتہائی دلچسپ وقت میں موجود ہیں۔ ہم نے جیٹ دور کے بعد سے ایرو اسپیس کے حفاظت اور کارکردگی میں کافی تبدیلیاں دیکھی ہیں۔ انہوں نے کہا کہ جب ہم ایرو اسپیس کے متعلق سوچتے ہیں تو ہم میں سے اکثر طویل فاصلے کے لیے ایئر کرافٹ کے متعلق خیال آتا ہے۔ لیکن ہم شہر کے ٹریفک سے بچنے کے لیے ایئر کرافٹ کا استعمال کرنا پسند کریں گے۔,science-technology
301,یوٹیوب صارفین کے لیے اہم تبدیلی متعارف کرانے جا رہا ہے,https://www.express.pk/story/2732211/youtube-interface-playback-slider,"ویڈیو اسٹریمنگ پلیٹ فارم یوٹیوب اینڈرائیڈ اور آئی او ایس صارفین کے لیے پلے بیک اسپیڈ کنٹرول کے ڈیزائن میں تبدیلی متعارف کرانے جا رہا ہے۔ اب تک ایپ میں پلے بیک اسپیڈ کا ایک بڑا سا انٹرفیس کھلتا تھا جس سے اسمارٹ فون کی  آدھی اسکرین چھپ جاتی تھی اور 0.25x, 0.5x, 0.75x, نارمل, 1.25x, 1.5x, 1.75x, اور 2x کے آپشن سامنے آتے تھے۔ اب کمپنی کی جانب سے اس یوزر انٹرفیس کے سائز کو چھوٹا کیا جا رہا ہے جو کہ اسکرین پر بالکل نیچے کی جانب دِکھائی دے گا۔ انٹرفیس میں پانچ پری سیٹ کی ترتیب پیش کی جائے گی جس میں 0.25، 1.0 نارمل، 1.2، 1.5 اور 2.0 کے آپشن شامل ہوں گے۔ اس کے ساتھ انٹرفیس میں ایک سلائیڈر کا اضافہ کیا جائے گا جس کو پلس اور مائنس بٹن استعمال کرتے ہوئے یا سلائیڈر کو انگلی سے آگے پیچھے کرتے ہوئے 0.5 کے حساب سے کمی یا پیشی کی جا سکے گی۔",science-technology
302,آسٹریلیا: 16 سے سال سے کم عمر افراد کیلئے سوشل میڈیا پر پابندی,https://www.express.pk/story/2732166/australia-bans-social-media,آسٹریلیا کے وزیر اعظم انتھونی البانی نے کہا ہے کہ حکومت 16 سال سے کم عمر بچوں کے لیے سوشل میڈیا پر پابندی کے لیے قانون سازی کرے گی۔ وزیر اعظم انتھونی البانی نے ایک نیوز کانفرنس میں کہا کہ سوشل میڈیا ہمارے بچوں کو نقصان پہنچا رہا ہے۔ قانون سازی اس سال پارلیمنٹ میں متعارف کرائی جائے گی اور قانون سازوں کی طرف سے اس کی توثیق کے 12 ماہ بعد نافذ العمل ہوگی۔ انہوں نے مزید کہا کہ والدین کی رضامندی رکھنے والے صارفین کے لیے بھی کوئی رعایت نہیں ہوگی۔ انہوں نے کہا کہ ذمہ داری سوشل میڈیا پلیٹ فارمز پر ہوگی کہ وہ یہ ظاہر کریں کہ وہ رسائی کو روکنے کے لیے معقول اقدامات کر رہے ہیں۔ کیونکہ یہ ذمہ داری والدین یا نوجوانوں پر نہیں ہوگی۔ دوسری جانب وزیر مواصلات مشیل رولینڈ نے کہا کہ متاثر ہونے والے پلیٹ فارمز میں میٹا پلیٹ فارم انسٹاگرام اور فیس بک کے ساتھ ساتھ ٹک ٹاک اور ایلون مسک کا ایکس شامل ہوں گے۔ یوٹیوب کے بھی قانون سازی کے دائرہ کار میں آنے کا امکان ہے۔,science-technology
303,چینی سائنس دانوں کا خفیہ خلائی ہتھیار بنانے کا دعویٰ,https://www.express.pk/story/2732054/secret-space-weapon-chinese-scientists-star-wars,چینی سائنس دانوں نے دعویٰ کیا ہے کہ انہوں نے ایک ’حقیقی ڈیتھ اسٹار‘ بنا لیا ہے جو خلاء میں موجود دشمنوں کے سیٹلائیٹس کو تباہ کرنے کی صلاحیت رکھتا ہے۔ ڈیتھ اسٹار مشہور سائنس فکشن فلم ’اسٹار وارز‘ میں دِکھایا گیا ایک ہتھیار ہے جو ایک سیارے کو تباہ کرنے کی صلاحیت رکھتا ہے۔ سائنس فکشن فلموں سے متاثر ہو کر بنایا گیا یہ ہتھیار مائیکرو ویو شعاعوں کی پلسز کو ملا کر ایک طاقتور شعاع بناتا ہے۔ ان کے ملنے کے لیے الیکٹرو میگنیٹک پلسز کو ایک ہی ہدف کو ایک سیکنڈ کے 1700 کھرب حصے کو نشانہ بنانا ہوتا ہے۔ اور ایسا کرنے کے لیے جدید جی پی ایس سیٹلائیٹ پر نصب ایٹمی گھڑیوں سے زیادہ وقت کی درستی کی ضرورت ہوتی ہے۔ یہ ایک کہ ایسا کام ہے جو اس سے قبل ناممکن سمجھا جاتا تھا۔ یہ ہتھیار اپنے ممکنہ ملٹری استعمال کے لیے تمام آزمائشی مراحل سے پورے کر چکا ہے جو ’الٹرا-ہائی ٹائم پریسیشن سنکرونائزیشن‘ کی بدولت ممکن ہوا ہے۔ ماہرین کا کہنا ہے کہ اس شے کو متعدد مقاصد کے لیے استعمال کیا جا سکتا ہے جس میں تعلیمی اور تربیتی، نئی ٹیکنالوجی کی تصدیق اور ملٹری مشقیں شامل ہیں۔ ساؤتھ چائنا مارننگ پوسٹ کے مطابق یہ خفیہ خلائی ہتھیار سات مائیکرو ویو فائرنگ ’وہیکلز‘ کا استعمال کرتا ہے۔ یہ وہیکلز ایک بڑے رقبے میں لگے ہوتے ہیں لیکن ایک ساتھ فائرنگ کرتے ہیں تاکہ ایک طاقتور شعاع سے حملہ کر سکیں۔,science-technology
304,سورج سے ایک بار پھر شدید توانائی کا اخراج,https://www.express.pk/story/2732036/solar-flare-intense-energy-emission-nasa,امریکی خلائی ادارے ناسا کا کہنا ہے کہ سورج سے شدید نوعیت کی توانائی کی لپٹوں کا اخراج ہوا ہے جس کی درجہ بندی ایکس 2.3 یعنی انتہائی شدید ایکس کلاس لپٹوں کے طور پر کی گئی ہے۔ خارج ہونے والی توانائی کی نشان دہی ناسا کے سولر ڈائنامکس آبزرویٹری نے کی جس کا کام مستقل بنیادوں پر سورج کی سطح کا مشاہدہ کرنا ہے تاکہ ایسے وقوعات کی نشان دہی کی جا سکے۔ شمسی لپٹیں سورج سے توانائی کا ایسا طاقتور اخراج ہوتی ہیں جس سے زمین پر زندگی کے لیے خطرات پیدا ہو سکتے ہیں۔ اگرچہ یہ توانائی زمین پر جنوبی اور شمالی روشنیوں کا سبب بنتی ہیں لیکن اس کی وجہ سے مواصلاتی نظام، الیکٹریکل گرڈ اور دیگر اہم انفرا اسٹرکچر کو نقصان پہنچ سکتا ہے۔ سورج اس وقت اپنے گیارہ سالہ شمسی چکر کے عروج کے دور میں داخل ہو رہا ہے اور اس دوران شمسی موسم ممکنہ طور پر شدت اختیار کر سکتا ہے۔ ماہرین تواتر کے ساتھ اس متعلق خبردار کر چکے ہیں کہ طاقتور شمسی لپٹیں ایسے اہم انفرا اسٹرکشر کو نقصان پہنچا سکتی ہیں جن پر زندگی کا انحصار ہوتا ہے۔,science-technology
305,خلاء میں زندگی کی تلاش کے لیے ڈریگن فلائی مشن بھیجنے کا منصوبہ,https://www.express.pk/story/2731911/nasa-dragon-fly-mission-saturn-titan-moon,امریکی خلائی ادارہ ناسا نظامِ شمسی کے چھٹے سیارے زحل کے چاند پر زندگی کی تلاش کے لیے ڈرون بھیجنے کی منصوبہ بندی کر رہا ہے۔ ڈریگن فلائی پروب زمین سے تقریباً 74 کروڑ 50 لاکھ میل فاصلے پر موجود زحل کے سب سے بڑے چاند ٹائٹن کا معائنہ کرے گا۔ اس اسپیس کرافٹ کی لانچ جولائی 2028 میں متوقع ہے جو ٹائٹن تک 2034 میں پہنچے گا۔ ناسا کی جانب سے اس مشن کے متعلق اعلان 2019 میں کیا گیا تھا اور اب چار برس کے اندر اس منصوبے کو عملی جامہ پہنا دیا جائے گا۔ اس وقت کے ناسا ایڈمنسٹریٹر جم برائڈنسٹائن کا کہنا تھا کہ ڈریگن فلائی مشن کے ساتھ ناسا ایک بار پھر ایک ایسا کام کرے گا جو کوئی اور نہیں کر سکتا۔ ان کا کہنا تھا کہ پُراسرار بحری دنیا کے حوالے سے تحقیق کائنات میں زندگی کے متعلق معلومات میں انقلابی تبدیلی لا سکتی ہے۔ ناسا کے مطابق ٹائٹن نظامِ شمسی کا دوسرا بڑا چاند ہے اور اس کی فضاء زمین کی طرح نائٹروجن پر مبنی ہے۔,science-technology
306,ٹرمپ کی فتح؛ بٹ کوائن کے نرخ تاریخ کی بلند ترین سطح پر پہنچ گئے,https://www.express.pk/story/2731867/cryptocurrency-bitcoin-price-jumps-donald-trump-president,امریکی صدارتی انتخابات میں ڈونلڈ ٹرمپ کی فتح کے بعد بِٹ کوائن کے نرخ تاریخ کی بلند ترین سطح تک پہنچ گئے ہیں۔ غیر ملکی خبر رساں ادارے کے مطابق بدھ روز دنیا کی سب سے قیمتی کرپٹو کرنسی نے 75 ہزار ڈالر کی ریکارڈ سطح عبور کرتے ہوئے مارچ میں بنایا اپنا ریکارڈ توڑ ڈالا۔ ڈونلڈ ٹرمپ کے صدارتی انتخابات میں فتح کی خبر کے نتیجے میں چند ہی گھنٹوں کے اندر کرپٹو کرنسی کی قیمت میں 10 فی صد سے زیادہ کا اضافہ دیکھنے میں آیا۔ ریپبلکن امیدوار نے اپنی صدارتی مہم میں خود کو ‘کرپٹو کینڈیڈیٹ (امیدوار)‘ کے طور پر پیش کیا تھا اور فتح کی صورت میں اس متعلق اطمینان بخش قانون سازی کرنے اور یو ایس بِٹ کوائن ریزرو بنانے کا وعدہ کیا تھا۔ ڈونلڈ ٹرمپ کی پرو-کرپٹوکرنسی پوزیشن کو کرپٹو انڈسٹری کی پراسیکیوشن کے خاتمے کے عزم اور امریکا کو دنیا کی بِٹ کوائن سپر پاور بنانے کے طور پر دیکھا گیا ہے۔,science-technology
307,جنوبی کوریا نے میٹا پر ڈیڑھ کروڑ ڈالر کا جرمانہ عائد کردیا,https://www.express.pk/story/2731855/meta-facebook-instagram-whatsapp-data-sharing-south-korea-fine,جنوبی کوریا کے ایک نگراں ادارے نے ٹیکنالوجی کمپنی میٹا پر ڈیڑھ کروڑ ڈالر کا جرمانہ عائد کر دیا۔ کمپنی پر یہ جرمانہ فیس بک صارفین کی حساس معلومات (بشمول سیاسی و مذہنی نظریات) غیر قانونی طور پر اکٹھا کر کے ہزاروں مشتہرین کو شیئر کرنے کے سبب عائد کیا گیا ہے۔ جنوبی کورین حکام کی جانب سے عائد کیا جانے والا یہ جرمانہ میٹا پر گزشتہ برسوں میں عائد کیے جانے والے جرمانوں میں تازہ ترین ہے، جس کی وجہ حکام کی جانب سے کمپنی کی نجی معلومات کو سنبھالنے کے عمل کی نگرانی میں اضافہ ہے۔ چار سال تک جاری رہنے والی تحقیقات میں جنوبی کوریا کے پرسنل انفارمیشن پروٹیکشن کمیشن نے یہ نتیجہ اخذ کیا کہ میٹا نے غیر قانونی طور پر تقریباً نو لاکھ فیس بک صارفین کی حساس معلومات اکٹھا کی، اور کمپنی نے یہ ڈیٹا چار ہزار مشتہرین کے ساتھ شیئر کیا۔۔ اس معلومات میں ان صارفین کے مذہبی اور سیاسی نظریات شامل تھے۔ جنوبی کوریا کا پرائیویسی قانون صارفین کی سیاسی یا مذہبی جیسی نجی معلومات کی سخت حفاظت کا حکم دیتا ہے اور کمپنیوں کو یہ ڈیٹا صارفین کی مرضی کے بغیر استعمال نہ کرنے کا پابند کرتا ہے۔,science-technology
308,دوسری بار صدر بننے والے ڈونلڈ ٹرمپ نے ایلون مسک کو ابھرتا ستارہ قرار دے دیا,https://www.express.pk/story/2731821/donald-trump-praises-elon-in-victory-speech,امریکی صدارتی انتخابات 2024 میں اپنی فتح کے بعد عوام سے تقریر کرتے ہوئے ڈونلڈ ٹرمپ نے ٹیسلا اور اسپیس ایکس کے سربراہ ایلون مسک سمیت بہت سے لوگوں کا شکریہ ادا کیا۔,science-technology
309,ایئر بس کا سپر چوپر پر کام جاری,https://www.express.pk/story/2731738/helicopter-chopper-airbus-high-speed,فرانسیسی طیارہ ساز کمپنی ایک ایسے آزمائشی سُپر چوپر پر کام کر رہی جو 260 میل فی گھنٹہ کی رفتار سے پرواز کرنے کی صلاحیت رکھتا ہوگا۔ ایئر بس کا یہ ہائی اسپیڈ ہیلی کاپٹر ایئر بس ریسر ممکنہ طور پر سفر کے دورانیے کو ڈرامائی حد تک کم کر سکتا ہے۔ اپنی ٹاپ اسپیڈ پر پیرس اور لندن کے درمیان 213 میل کا فاصلہ یہ چوپر 50 منٹ میں پورا کر سکتا ہے۔ عام طور پر ہیلی کاپٹر 75 سے 150 میل فی گھنٹہ کی رفتار سے پرواز کرتے ہیں لیکن ایئر بس کے ایرو ڈائنامک ڈیزائن نے ایئر بس ریسر کو تیز پرواز کرنے کے قابل بنایا ہے اور ممکنہ طور پر اس کا اڑایا جانا نسبتاً کم مہنگا ثابت ہوگا۔ ہیلی کاپٹر کے متعلق بتایا گیا ہے کہ سفر کے دوران جب یہ عام ہیلی کاپٹر سے زیادہ رفتارسے پرواز کرتا ہے تو ان کے مقابلے میں 20 فی صد کم ایندھن استعمال کرتا ہے۔ ایئر بس نے اپنے اس ریسر کی رُونمائی جون 2017 میں تھی اور اس نے اپنی پہلی پرواز رواں برس مکمل کی تھی۔ اس ہیلی کاپٹر کی تخلیق کا مقصد ہائی اسپیڈ مشن کا انجام دیا جانا ہے۔ مثال کے طور پر ایئر بس کا کہنا ہے کہ اس ہیلی کاپٹر کو ایمرجنسی میڈیکل سروسز کے لیے استعمال کیا جا سکے گا۔,science-technology
310,لکڑی سے بنا دنیا کا پہلا سیٹلائیٹ خلاء کے لیے روانہ,https://www.express.pk/story/2731691/lki-s-bna-dnia-ka-pla-silaei-khla-k-li-roan,جاپان میں لکڑی سے بنایا گیا دنیا کا پہلا سیٹلائیٹ خلاء کے لیے روانہ کر دیا۔ کیوٹو یونیورسٹی اور ایک مقامی کمپنی سُومیٹومو فاریسٹری کی جانب سے بنایا گیا لِنگو سیٹ اسپیس ایکس مشن کے ذریعے بین الاقوامی خلائی اسٹیشن تک پہنچے گا اور بعد ازاں زمین سے تقریباً 400 کلو میٹر کی بلندی پر مدار میں چھوڑ دیا جائے گا۔ ہتھیلی کے برابر اس سیٹلائیٹ کا کام خلاء کی تحقیق کے لیے قابلِ تجدید مواد کے استعمال کی آزمائش کرنا ہے۔ خلانورد اور کیوٹو یونیورسٹی سے تعلق رکھنے والے ٹکاؤ ڈوئی کا کہنا تھا کہ لکڑی کو استعمال کرتے ہوئے ہم خلاء میں گھر بنا سکیں گے، رہ سکیں گے اور ہمیشہ کام کر سکیں گے۔ چاند اور مریخ پر درخت اگانے اور لکڑی کے گھر بنانے کے 50 سالہ منصوبے کے ساتھ ڈوئی کی ٹیم نے ناسا کا مستند شدہ سیٹلائیٹ کو بنانے کا فیصلہ کیا تاکہ لکڑی کو خلاء میں استعمال کے قابل مٹیریل ثابت کیا جا سکے۔ جامعہ کے پروفیسر کوجی مُوراتا کا کہنا تھا کہ 20 ویں صدی کے ابتداء میں طیارے لکڑی سے بنائے جاتے تھے۔ لکڑی سے بنے سیٹلائیٹ کو بھی قابلِ استعمال ہونا چاہیے۔ لکڑی خلاء میں زمین کے مقابلے میں زیادہ پائیدار ہوگی کیوں کہ وہاں نہ پانی ہے نہ آکسیجن جس کی وجہ سے نہ تو وہ خراب ہوگی نہ پھولے گی۔,science-technology
311,SPARK 30C:  انتہائی پائیدار اسمارٹ فون,https://www.express.pk/story/2731682/techno-spark-30c-smart-phone,فون خریدتے وقت صارفین کیلئے پائیداری ایک اہم جز ہے۔چونکہ اسمارٹ فونز ہماری روزمرہ کی زندگی کا ایک لازمی حصہ بن چکے ہیں،اور لوگ تیزی کے ساتھ روزمرہ کے استعمال پر پورا اترنے والی ڈیوائسز کی تلاش میں ہیں۔ ایک پائیدار فون بھروسے کی علامت ہے اور وہ بار بار مرمت کی ضرورت سے بچاتا ہے، دیرپا استعمال کو یقینی بنا کر پیسے کا درست نعم البدل فراہم کرتا ہے۔کسی بھی فون کے پانی سے بچاؤ کی صلاحیت اور اس کا مکمل معیار فون کی خریداری سے متعلق فیصلوں پر اثر انداز ہوتا ہے،کیونکہ یہ فون کے استعمال اور پائیداری پر اثر اندا ہوتا ہے۔,science-technology
312,دو نوعمروں کی خودکشی کے بعد ٹک ٹاک پر مقدمہ دائر,https://www.express.pk/story/2731663/two-suicides-lead-family-to-sue-tiktok,,science-technology
313,اسپیس ایکس راکٹ عالمی خلائی اسٹیشن عملے کیلئے بنیادی ضروریات کا سامان لیکر روانہ,https://www.express.pk/story/2731638/iss-supplies-transported,,science-technology
314,خلائی مخلوقات کی امریکی جوہری ہتھیاروں میں دلچسپی,https://www.express.pk/story/2731610/aliens-interested-in-us-nuclear-arms,,science-technology
315,ٹریفک مسائل سے نمٹنے کے لیے ایئر بس کی فضائی ٹیکسی,https://www.express.pk/story/2731574/air-taxi-airbus-evtols,طیارہ ساز کمپنی ایئر بس نے ایک برقی فضائی ٹیکسی بنائیہے جو لوگوں کو ٹریفک کی جھنجھٹ سے نکال کر منٹوں میں شہر میں ایک جگہ سے دوسری تک پہنچا دے گی۔ 70 میل فی گھنٹہ کی رفتار سے اڑنے والی سٹی ایئر بس نیکسٹ جین نامی یہ ٹیکسی چھوٹے فاصلے عبور کرنے کی بھرپور صلاحیت رکھتی ہے۔ عمودی ٹیک آف اور لینڈ کرنے والا یہ فضائی وہیکل مکمل طور برقی توانائی سے چلتا ہے اور اس کے اندر چار افراد کے بیٹھنے کی گنجائش ہے۔ اس ٹیکسی کو فضاء میں مسلسل چارج کیا جا سکتا ہے اور بلا تعطل آپریشن جاری رکھا جا سکتا ہے۔ٹیکسی کے پر 40 فِٹ تک پھیلے ہوئے ہیں اور یہ عمودی پرواز کے لیے آٹھ پروپیلرز کا استعمال کرتا ہے۔ ایئر بس کا کہنا ہے کہ اس کو بڑے شہروں میں متعدد امور کے لیے استعمال کیا جا سکے گا۔,science-technology
316,انسانی ٹشو کی حد درجہ نقل بنانے والا بائیو پرنٹر ایجاد,https://www.express.pk/story/2731509/bio-printer-human-cells-tissue-technology-fast,آسٹریلیا کے بائیومیڈیکل انجینئروں نے ایک تھری ڈی پرنٹنگ سسٹم (بائیو پرنٹر) ایجاد کیا ہے جو کہ انسانی جسم کے مختلف بافتوں (دماغ کے نرم بافتوں سے لے کر کارٹیلج اور ہڈی جیسے سخٹ مٹیریل) کی حد درجہ نقل بنانے کی صلاحیت رکھتاہے۔ یہ نئی ٹیکنالوجی کینسر کے محققین کو مخصوص اعضاء اور بافتوں کی نقل بنانے کے لیے ایک جدید آلہ فراہم کرتی ہے، جو نئی فارماسوٹیکل تھراپیز کو وضع کرنے میں واضح بہتری لا سکتا ہے۔ کمرشل بنیادوں پر دستیاب تھری ڈی بائیو پرنٹر کم رفتار تہہ بہ تہہ فیبریکیشن کے طریقے پر مبنی ہیں، جس کو متعدد مسائل کا سامنا ہوتا ہے۔ اس طریقہ کار میں پرنٹنگ کی تکمیل میں گھنٹوں کا وقت لگ سکتا ہے جس سے عمل کے دوران زندہ خلیوں کی بقا کو نقصان پہنچ سکتا ہے۔ مزید یہ کہ پرنٹنگ کے بعد تجزیے اور امیجنگ کے لیے خلیوں کے سانچوں کو احتیاط کے ساتھ اسٹنڈرڈ لیبارٹری پلیٹس میں منتقل کرنا ہوتا ہے۔ لیکن یونیورسٹی آف میلبرن کے محققین کی ٹیم نے پیچیدہ آپٹیکل پر مبنی نظام بنا کر تہہ بہ تہہ فیبریکیشن کے طریقے کو بدل دیا ہے۔ یہ نئی تکنیک تھری ڈی خلیاتی سانچے پرنٹ کرنے کے لیے وائبریٹنگ ببلز کا طریقہ استعمال کرتی ہے جو کہ روایتی طریقے سے تقریباً 350 گُنا تیز ہے اور محققین کو خلیاتی مضبوطی کے حامل انسانی بافتوں کی درست نقل بنانے میں مدد دیتی ہے۔,science-technology
317,میکسیکو کے جنگلات میں صدیوں سے چُھپی مایا تہذیب کی باقیات دریافت,https://www.express.pk/story/2731479/mexican-maya-civilization-discovered,,science-technology
318,سعودی عرب میں 4000 سال پرانی آبادکاری کی باقیات دریافت,https://www.express.pk/story/2731471/4000-years-old-town-found-in-saudi-arabia,النطح نامی یہ قصبہ خیبر میں فصیلوں والے نخلستان میں پایا جاتا تھا جو صحرا سے گھرا ہوا ایک سرسبز علاقہ تھا۔,science-technology
319,اب قبل از پیدائش بچوں کی ذہانت چیک کرائیں، وہ بھی 50 ہزار ڈالرز میں,https://www.express.pk/story/2731455/iq-check-in-in-vitro-babies,,science-technology
320,چیٹ جی پی ٹی میں نیا فیچر متعارف,https://www.express.pk/story/2731324/chatgpt-new-feature,,science-technology
321,چینی فوج کیلئے نیا اے آئی ماڈل تیار,https://www.express.pk/story/2731323/chini-foj-kile-nia-a-aei-mal-tiar,,science-technology
322,دو گھورتی آنکھوں جیسی ڈراؤنی کہکشاؤں کی تصویر جاری,https://www.express.pk/story/2731249/nasa-spiral-galaxies-universe-jet-propulsion,امریکی خلائی ادارے ناسا کی دور بینوں نے دور دراز خلاء میں دو گھورتی آنکھوں جیسی ڈراؤنی کہکشاؤں کی تصویر جاری کردی۔ تصویر میں دیکھی جانے والی یہ اسپائرل کہکشائیں زمین سے 11 کروڑ 40 لاکھ نوری سال فاصلے پر موجود ہیں جن کے نام آئی سی 2163 اور این جی سی 2207 ہیں۔ جاری کی گئی تصویر میں سرخ اور گلابی چمکیلے رنگوں کے پس منظر میں تاریک کائنات اور دور دراز موجود کئی کہکشائیں موجود ہیں۔ ناسا کی جیٹ پروپلژن لیبارٹری کے مطابق کہکشاؤں کے رنگوں کی وضاحت جیمز ویب اسپیس ٹیلی اسکوپ کی مِڈ-انفرا ریڈ لائٹ اور قابلِ دید اور الٹرا وائلٹ روشنی ناسا کی ہبل اسپیس ٹیلی اسکوپ کی مدد سے ممکن ہوئی۔ جیمز ویب اسپیس ٹیلی اسکوپ میں نصب مِڈ انفرا ریڈ آلا (جس کو MIRI بھی کہا جاتا ہے) ایسا آلہ ہے جو کہکشاؤں کی نئی خصوصیات سامنے لانے میں مدد دیتا ہے۔ ناسا کے مطابق دائیں جانب موجود آئی سی 2163 کروڑوں برس قبل آہستہ آہستہ این جی سی 2207 کے پیچھے سرک گئی ہے۔,science-technology
323,آرٹیمس تھری مشن میں خلانورد کہاں لینڈ کریں گے؟,https://www.express.pk/story/2731236/artemis-mission-moon-landing-nasa,امریکی خلائی ادارے ناسا نے چاند پر خلانوردوں کے اترنے کے لیے متعدد جگہوں کا انتخاب کر لیا۔ ایجنسی کی جانب سے انسان کو چاند پر دوبارہ بھیجنے کا مشن آرٹیمس تھری ستمبر 2026 میں متوقع ہے۔ اپولو مشن کے بعد گزشتہ 50 برسوں یہ پہلا موقع ہوگا جب انسان چاند پر اترے گا۔ ناسا میں چاند تا مریخ پروگرام کی ایک عہدے دار لیکیشا ہاکنز نے ایک بیان میں کہا کہ آرٹیمس انسانیت کو چاند پر واپس لے کر جانے کے ساتھ ان دیکھے مقامات کا مشاہدہ کرائے گا۔ ناسا کی جانب سے ان خطوں کا انتخاب عملے کی چاند کے جنوبی قطب کے قریب بحفاظت لینڈنگ کے عزم کو ظاہر کرتا ہے۔ ناسا نے اس مشن کے لیے چاند پر لینڈنگ کے نو ممکنہ مقامات کا انتخاب کیا ہے اور یہ سب جنوبی قطب کے قریب ہیں۔ ادارے کے انجینئروں اور سائنس دانوں نے لونر ریکونائسینس آربیٹر اور دیگر مطالعوں سے حاصل ہونے والے ڈیٹا کو استعمال کرتے ہوئے چاند کے جنوبی قطب کا جائزہ لیا ہے۔ (تصویر: ناسا) منتخب کیے گئے علاقوں میں سلیٹر پلین، نوبِل رِمز 1 اور 2، مونس موٹن، ڈی گرلیش رِم 2، مونس موٹن پلیٹو، میلاپرٹ میسِف، ہیورتھ اور کیبیئس بی کے قریب ایک چوٹی ہے۔,science-technology
324,غیراخلاقی مواد؛ ٹک ٹاک پر ایک لاکھ 13 ہزار 133 اکاؤنٹس بلاک,https://www.express.pk/story/2731220/ghair-akhalaqi-mawad-tik-tok-par-ek-laakh-13-hazar-133-accounts-block,پاکستان ٹیلی کمیونی کیشن اتھارٹی (پی ٹی اے) نے پشاور ہائیکورٹ میں ٹک ٹاک اور دیگر سوشل میڈیا اکاؤنٹس پر فحش اور توہین مذہب مواد اپ لوڈ کرنے سے متعلق رپورٹ جمع کروادی۔ پی ٹی اے رپورٹ کے مطابق 2020 سے اب تک 1 لاکھ 14 ہزار 15 غیراخلاقی ویڈیوز ٹک ٹاک پر اپ لوڈ کی گئیں جس پر ایک لاکھ 13 ہزار 133 اکاؤنٹس بلاک کئے گئے۔ مذہب کے خلاف 2 ہزار 463 پوسٹس اپ لوڈ ہوئیں جنہیں بلاک کیا گیا۔ رواں سال 25 ہزار 267 غیراخلاقی مواد اپ لوڈ کیا گیا جس پر 24 ہزار 800 اکاؤنٹس کو بلاک کیا گیا۔ فیس بک، انسٹاگرام، یوٹیوب، ایکس(ٹیوٹر) اور دیگر سوشل میڈیا اکاؤنٹس پر 13 لاکھ 89 ہزار 181 غیر اخلاقی مواد اپ لوڈ ہوا جس میں سے 13 لاکھ 3 ہزار 578 لنکس بلاک کئے گئے۔ فیس بک کے 1 لاکھ 47 ہزار 579، انسٹاگرام پر 22 ہزار 357، اسنیک ویڈیو پر 6 ہزار 728 268، ٹک ٹاک کے 1 لاکھ 25 ہزار 600، یوٹیوب کے 53 ہزار 162، ایکس پر 53 ہزار 842  لنکس بلاک کے گئے۔,science-technology
325,اوزون میں سوراخ بحالی کی طرف گامزن,https://www.express.pk/story/2731174/aozon-mi-sorakh-bhali-ki-trf-gamzn,,science-technology
326,کاربن کھانے والا بیکٹیریا دریافت,https://www.express.pk/story/2731113/bacteria-carbon-consumption-pollution-ocean-climate-change,سائنس دانوں نے سمندی سیانو بیکٹیریا کی ایک خاص قسم دریافت کی ہے جو تیزی کے ساتھ کاربن ڈائی آکسائیڈ کی کھپت اور ذخیرہ کرنے کی صلاحیت رکھتی ہے۔ یہ بیکٹیریا (جس کی منفرد کثافت اس کو سمندر کی تہہ تک جانے میں مدد دیتی ہے) سمندر سے کاربن کو کشید کرنے یا موسمیاتی تغیر کے مسئلے کو حل کرنے کے لیے ماحول سے کاربن ڈائی آکسائیڈ کو ختم کرنے میں مدد گار ثابت ہو سکتا ہے۔ نیلے سبر الگئی یا مائیکرو الگئی کے نام سے جانے جانے والےیہ سیانو بیکٹیریا در اصل الگئی نہیں ہوتے۔ یہ ایک خلیاتی ضیائی تالیفی بیکٹیریا ہوتے ہیں جو نمکین پانی، تازہ پانی اور مکس پانی میں پھیلتے ہیں۔ الگئی کی طرح یہ بیکٹیریا تیزی سے پھیلتا ہے جو اس کو ماحولیاتی منصوبوں کے لیے ایک عملی آلہ بناتاہے۔ سیانو بیکٹیریا کی یہ قسم UTEX 3222کہلاتی ہے البتہ، ہارورڈ کے محققین نے اس کو اس کے سائز کی وجہ سے ’چونکُوس‘ نام دیا ہے۔ انفرادی UTEX 3222 خلیات بڑے اور بھاری ہوتے ہیں جو ان کو برتن کی تہہ (یا سمندر کی تہہ) میں جانے میں مدد دیتے ہیں۔ ٹیم کے مطابق چونکُوس پانی میں ایک پیسٹ بناتا ہے جو اس کو پانی آزادانہ طور پر تیرنے میں مدد دیتا ہے۔,science-technology
327,استعمال شدہ ٹائر سے پانی میٹھا کرنے کی ڈیوائس تیار,https://www.express.pk/story/2731099/water-purification-device-recycled-tires-solar-technology,کینیڈا کی ڈیلہوزی یونیورسٹی کے محققین نے نمکین پانی کو میٹھا بنانے کے لیے شمسی توانائی سے چلنے والی کم قیمت ڈیوائس ایجاد کر لی۔ یہ ڈیوائس سورج کی روشنی کو استعمال کرتے ہوئے سمندر کے پانی کو پینے کے قابل بناتی ہے۔ پورٹ ایبل ڈیزائن کی حامل اس ڈیوائس کو باآسانی دور دراز علاقوں میں استعمال کیا جا سکتا ہے۔ اس ڈیوائس کا غیر روایتی ڈیزائن اس کو سب سے نمایاں بناتا ہے جس میں ری سائیکل ٹائر استعمال کیے گئے ہیں۔ پھینکے گئے اس مٹیریل کو ڈیوائس کے ایک اہم جزو کے طور پر کام میں لایا گیا جس نے ڈیوائس کے لیے اہم پائیدار اور کم قیمت حل فراہم کیا۔ یہ سولر اسٹل ٹیکنالوجی ’ریفریکٹری پلازمونکس‘ سے متاثر ہو کر بنائی گئی ہے۔ یہ ایک ایسا شعبہ ہے جس میں ایسے نینو مٹیریل بنائے جاتے ہیں جو مؤثر انداز میں روشنی کو اکٹھا کر کے گرمائش میں بدل سکتے ہیں۔ یہ مٹیریل خاص طور پر سخت حالات میں مؤثر ہوتے ہیں اور مؤثر انداز میں پانی کو صاف کرنے کی سولر اسٹل کی اہلیت کے لیے اہم ہوتے ہیں۔ یہ ڈیوائس ایک سادہ عمل کے تحت تیزی کے ساتھ پانی کو صاف کرتی ہے۔ توقعات کے برخلاف اس ڈیوائس نے ہیلیفیکس بندرگاہ پر آزمائش کے دوران روزانہ 3.67 لیٹر پینے کا پانی حاصل کیا۔ محققین کے مطابق سورج کی روشنی کے استعمال کو بڑھا کر ہم سادہ سے ڈیزائن کو رکھتے ہوئے پلازمونک سولر اسٹل کے ذریعے بڑی مقدار میں پانی صاف کر سکتے ہیں۔,science-technology
328,چار سو سال پرانی ’ویمپائر‘ خاتون کی شکل ازسر نو تشکیل,https://www.express.pk/story/2731069/400-years-old-vampire-womans-face,,science-technology
329,پاکستان میں واٹس ایپ اکاؤنٹس ہیکنگ میں اضافہ,https://www.express.pk/story/2731068/whatsapp-hackings-in-pakistani,,science-technology
330,کراچی سے لندن کا سفر اب ڈیڑھ گھنٹے میں ممکن,https://www.express.pk/story/2731056/travel-from-karachi-to-london-hypersonic-plane,,science-technology
331,انڈونیشیا میں آئی فون 16 پر پابندی عائد,https://www.express.pk/story/2731054/indonesia-ban-iphone-16,,science-technology
332,میٹا کا واٹس ایپ میں نئے اے آئی فیچر متعارف کرانے کا اعلان,https://www.express.pk/story/2731047/whatsapp-new-ai-feature,,science-technology
333,سائنس دانوں کا مریخ پر پودے اگانے کا منصوبہ,https://www.express.pk/story/2730988/mars-plants-grow-plans,یورپین اسپیس ایجنسی (ای ایس اے) کے مریخ کے جنوبی قطب میں برف کے نیچے مائع پانی کی دریافت کے بعد سائنس دان اب سیارے پر پودے اُگانے کی منصوبہ بندی کر رہے ہیں۔ غیر ملکی خبررساں ادارے کے مطابق سائنس دانوں کا کہنا ہے کہ مریخ پر پودے اُگانے کے لیے سیارے پر کاربن ڈائی آکسائیڈ اور درجہ حرارت کو بڑھانے کی ضرورت ہے۔ تاہم، یہ صورت حال مریخ کے خطِ استوا کے علاقوں میں ترتیب نہیں دی جاسکتی۔ تحقیق کے میں بتایا گیا کہ حیران کن بات یہ ہے کہ پودوں کے اُگنے میں مدد دینے کے لیے حالات خطِ استوا سے 25 ڈگری اوپر یا نیچے علاقوں میں ممکن نہیں ہوسکتے ہیں لیکن ایسا ہیلاس بیسن کے خطے میں ہوسکتا ہے جبکہ گرین ہاؤس افیکٹ میں مزید اضافہ پودوں کی افزائش کے لیے موافق جنوبی ہیمسفیئر تک پھیل سکتا ہے۔ مریخ پر پودے اگانے کے منصوبے کی سربراہی کرنے والے پولینڈ کی وارسا یونیورسٹی آف ٹیکنالوجی کے پروفیسر روبرٹ اولسزویسکی نے اپنی ٹیم کے ساتھ مل کر 1970 کی دہائی میں بنائے گئے وائکنگ مارس لینڈر ٹیمپریچر اور پریشر کے ڈیٹا سیٹ کا استعمال کرتے ہوئے مریخ پر مختلف عملیات کو آزمایا۔ ہیوسٹن میں منعقد ہونے والے ایک اجلاس میں تحقیقی مقالہ پیش کرتے ہوئے پروفیسر روبرٹ نے کہا کہ مطالعے میں ٹیم نے کاربن ڈائی آکسائیڈ میں اضافے کے ساتھ مصنوعی گرین ہاؤس گرمائش کے سبب ہونے والے گرین ہاؤس افیکٹ کا معائنہ کرنے کے لیے بیس لائن ماڈل کا استعمال کیا۔,science-technology
334,روسی عدالت کا گوگل پر اربوں کھربوں ڈالر کا جرمانہ,https://www.express.pk/story/2730963/google-youtube-russia-fine-court-billion-trillion-dollars,روس کی ایک عدالت نے ٹیکنالوجی کمپنی گوگل پر روسی میڈیا اسٹیشن کا مواد روکنے کے جرم میں 20 ڈیسیلین ڈالر (20 کے بعد 33 صفر) کا جرمانہ عائد کر دیا۔ روسی عدالت کی جانب سے عائد جرمانے کی مالیت اس وقت دنیا کی جی ڈی پی (ایک ہزار کھرب ڈالر) سے بھی اربوں کھربوں ڈالر زیادہ ہے۔ عدالت کی جانب سے رقم کا تعین چار سال تک چلنے والے مقدمے کے بعد کیا گیا جو کہ امریکا کی جانب سے روسی قوم پرست چینل زارگریڈ پر 2020 میں عائد کی گئی پابندیوں کے نتیجے میں شروع ہوا تھا۔ مقامی میڈیا کے مطابق 2022 میں یوکرین پر حملے کے بعد سے پابندی کا سامنا کرنے والے چینلز کی فہرست میں اضافہ ہوا اور اب 17 اسٹیشنز (بشمول پیوٹن کے وزارتِ دفاع کا ٹی وی چینل) گوگل کے خلاف مقدمہ کرنے جا رہے ہیں۔ وکیل آئیون موروزوف نے ریاستی میڈیا تاس کو بتایا کہ روسی عدالت میں گوگل کو یوٹیوب سے چینل ہٹانے کی وجہ سے آرٹیکل 13.41 کے تحت بلایا گیا تھا۔ عدالت نے کمپنی کو ان چینلز کو بحال کرنے کا حکم دیا۔ عدالت نے پلیٹ فارم پر 1025 ڈالر یومیہ جرمانہ عائد کیا جس کی مجموعی رقم ہر ہفتے دُگنی ہوتی جائے گی۔ جس کے بعد گوگل کو ایک انتہائی غیر معمولی رقم کی ادائیگی کا سامنا ہوگا۔ واضح رہے روس میں گوگل 2022 سے غیر فعال ہے۔ کمپنی کا کہنا ہے کہ روسی حکام نے اس کے بینک اکاؤنٹ منجمد کردیے ہیں اور روس میں اس کی شاخوں کا دوالیہ نکل چکا ہے۔ کمپنی کا روس میں 200 سے زیادہ کا اسٹاف تھا جن میں کچھ کو دوسری جگہ منتقل کردیا گیا جبکہ کچھ کو نوکری سے نکال دیا گیا۔,science-technology
335,نیا اے آئی الگوردم، فیس بک اور انسٹاگرام کے اسکرین ٹائم میں اضافہ,https://www.express.pk/story/2730939/meta-instagram-facebook-ai-screen-time,میٹا کے مطابق کمپنی کی جانب سے نئے اے آئی الگوردم متعارف کرانے کے بعد سے فیس بک اور انسٹاگرام صارفین کے اسکرین ٹائم میں واضح اضافہ دیکھنے میں آیا ہے۔ امریکی ٹیکنالوجی کمپنی کی جانب سے پیش کی جانے والی اس سہ ماہی کی رپورٹ میں بتایا گیا ہے کہ کمپنی کے مصنوعی ذہانت کے فیچر میں بہتری کے بعد صارفین کے فیس بک اور انسٹاگرام پر وقت صرف کرنے کے دورانیے میں بالترتیب 8 اور 6 فی صد اضافہ دیکھنے میں آیا ہے۔ رپورٹ میں یہ تو نہیں بتایا گیا کہ اوسط صارف کتنا اضافی وقت ان پلیٹ فارم پر صرف کر رہا ہے۔ البتہ، ای مارکٹرزکی جانب سے کیے جانے والے حالیہ تخمینے کے مطابق امریکا میں بالغ افراد روزانہ اندازاً 30 منٹ تک فیس بک اور انسٹاگرام دونوں پلیٹ فارمز پر صرف کرتے ہیں۔ سال بھر کے عرصے میں اسکرین ٹائم کا یہ اضافہ 10 سے 15 گھنٹے کے برابر بنتا ہے۔ میٹا چیف مارک زکربرگ کا کہنا تھا کہ وہ امید کرتے ہیں کہ فیس بک اور انسٹاگرام پر ایک نئی فیڈ شامل کی جائے جو اے آئی سے بنے مواد کو براہ راست دیکھے۔,science-technology
336,ٹرمپ کے سوشل میڈیا پلیٹ فارم نے ایلون مسک کے ’ایکس‘ کو پیچھے چھوڑ دیا,https://www.express.pk/story/2730838/trump-ke-social-media-platform-ne-x-ko-peche-chor-dia,سابق امریکی صدر کے سوشل میڈیا پلیٹ فارم ٹروتھ سوشل نے ایلون مسک کے ’ایکس‘ کو پیچھے چھوڑ دیا۔ رپورٹ کے مطابق ستمبر کے آخر سے اب تک حصص کی قیمت چار گنا بڑھنے کے بعد ٹرمپ میڈیا اینڈ ٹیکنالوجی گروپ کی مالیت 10 ارب ڈالر سے تجاوز کرگئی جبکہ ایلون مسک کی ایکس ہولڈنگز کی مالیت تقریباً 9.4 ارب ڈالر ہے۔ رپورٹ کے مطابق ڈونلڈ ٹرمپ کے دوبارہ صدارتی عہدے پر براجمان ہونے کے امکانات کو انکے گروپ کے شیئرز بڑھنے کی وجہ قرار دیا جارہا ہے۔ سابق امریکی صدر ڈونلڈ ٹرمپ نے ’ٹروتھ سوشل‘ کے نام سے اپنی سوشل میڈیا ایپ 2022 میں متعارف کروائی تھی۔,science-technology
337,ایپل نے اپنا نیا میک منی متعارف کرا دیا,https://www.express.pk/story/2730833/apple-mac-mini-released-smallest-computer,ٹیکنالوجی کمپنی ایپل نے اپنا نیا میک منی متعارف کرادیا۔ اپنے گزشتہ ماڈل کے سائز سے نصف یہ مشین کمپنی کا اب تک کا سب سے چھوٹا کمپیوٹر ہے۔ ایپل کے مطابق یہ نیا میک صرف پانچ بائے پانچ انچ چوڑا ہے اور اس میں کمپنی کی جانب سے حال ہی میں جاری کی گئی ایم 4 چپ نصب ہے۔ ایپل کے ہارڈ ویئر باس جان ٹیرنس کا کہنا تھا کہ یہ کمپیوٹر ناقابلِ یقین حد تک چھوٹے ڈیزائن میں بہترین کارکردگی دِکھاتا ہے جو کہ ایپل سِلیکون کی پاور ایفیشنسی اور نئے تھرمل آرکیٹیکچر کی بدولت ہے۔ کمپنی کے مطابق نیا میک منی ایپل کا پہلا مکمل طور پر کاربن نیوٹرل کمپیوٹر ہے اور اس کے لیے اس کو 80 فی صد تک کاربن اخراج میں کمی لانی ضروری تھی۔ اس کمی میں نہ صرف اس کے بنانے کا عمل شامل ہے بلکہ اس کی شپنگ اور صارف کا استعمال بھی شامل ہے۔ ایپل کی جانب سے سب سے پہلے 2005 میں میک منی متعارف کرایا گیا تھا۔ بعد ازاں اس کو لوگوں کو پی سی سے دور کرنے کی غرض سے پیش کیا جانے لگا جس کے تحت ایپل کے کمپیوٹر کو بیرونی ڈسپلے، کی بورڈ اور ماؤس کے استعمال کیا جا سکنا تھا۔,science-technology
338,آئی فون اپ ڈیٹ کے بعد صارفین کو مسائل کا سامنا,https://www.express.pk/story/2730825/aei-fon-ap-i-k-baad-sarfin-ko-msael-ka-samna,ٹیکنالوجی کمپنی ایپل کی جانب سے دو روز قبل جاری کیے گئے آئی او ایس 18.1 اپ ڈیٹ کے بعد صارفین کو بیٹری سے متعلق مسائل کی شکایت پیش آنے لگی۔ ایپل کے اے آئی فیچرز کی حامل آئی او ایس 18.1 اپ ڈیٹ (جس کا صارفین کو عرصے سے انتظار تھا) کے جاری ہوتے ہی صارفین نے بغیر کسی تاخیر کے اپنے آئی فون اپ ڈیٹ کرنے شروع کیے۔ تاہم، اپ ڈیٹ حاصل کرنے والے متعدد صارفین نے سماجی رابطے کے پلیٹ فارم ایکس (سابقہ ٹوئٹر) پر اس متعلق شکایت کی کہ یہ اپ ڈیٹ ان کے فون کی بیٹری کو تیزی ختم کر رہی ہے۔ ایک صارف کا کہنا تھا کہ انہیں اپ ڈیٹ انسٹال کیے ایک گھنٹے سے بھی کم کا وقت ہوا ہے اور صرف ای میل دیکھنے اور اسکرالنگ کرنے سے ہی بیٹری ختم ہوگئی۔ ایک صارف کا کہنا تھا کہ ایپل انٹیلی جنس کو سوئچ آن کرنے سے بہت بیٹری خرچ ہو رہی ہے۔ واضح رہے ایپل کی جانب سے آئی او ایس 18 میں فوری سیکیورٹی حل پیش کیے تھے تاکہ آئی فون کو ہیک ہونے سے بچایا جا سکے۔,science-technology
339,چینی کمپنی کی کونکرڈ سے زیادہ رفتار والے طیارے کی آزمائش,https://www.express.pk/story/2730800/chinese-company-concord-supersonic-aviation-technology,ایک چینی کمپنی نے اعلان کیا ہے کہ وہ ایک ایسے کمرشل طیارے کی آزمائش کر رہی ہے جو دنیا کے پہلے سُپر سونک مسافر طیارے کونکرڈ سے دُگنی رفتار رکھتا ہے۔ بیجنگ کی مقامی اسپیس ٹرانسپورٹیشن کمپنی لِنگکونگ ٹائنشنگ کے اعلان کے مطابق کمپنی نے اپنے یُونشنگ پروٹوٹائپ طیارے کی آزمائشی پرواز کامیابی کے ساتھ مکمل کی ہے۔ یہ طیارہ ماک 4 رفتار یعنی تقریباً 3069 میل فی گھنٹہ کی رفتار سے پرواز کرنے کی صلاحیت رکھتا ہے۔ ساؤتھ چائنا مارننگ پوسٹ کی ایک رپورٹ کے مطابق کمپنی آئندہ ماہ اپنے انجن کے فالو اپ ٹیسٹ کی منصوبہ بندی کر رہی ہے۔ جبکہ کمپنی فل سائز جیٹ طیارے کو 2027 میں متعارف کرانے کا ارادہ رکھتی ہے۔ ایوی ایشن انڈسٹری میں جب کونکرڈ طیارے کو متعارف کرایا گیا تب اس نے سپر سونک سفر کے تمام ریکارڈز کو توڑ دیا تھا اور ایوی ایشن ٹیکنالوجی میں یہ فن پارہ آج تک قابلِ ذکر ہے۔ اب چینی کمپنی نے ماک 4 کی رفتار سے اڑنے والا کمرشل طیارہ بنا کر کونکرڈ کا ریکارڈ (1330 مِیل فی گھنٹہ) توڑنے کا ہدف رکھا ہے۔ رپورٹ کے مطابق کمپنی نے دعویٰ کیا ہے کہ یہ طیارہ بیجنگ سے نیویارک کے درمیان سفر دو گھنٹوں کے اندر مکمل کر سکتا ہے۔ یہ نیا طیارہ اپنے اندر متعدد فیچرز رکھتا ہے۔ ان فیچرز میں عمودی ٹیک آف اور لینڈنگ کی صلاحیت اور 20 ہزار میٹر کی بلندی پر پرواز شامل ہے۔,science-technology
340,سائنس دانوں کا حضرت نوح کی کشتی کے مقام کے متعلق اہم انکشاف,https://www.express.pk/story/2730772/noah-ark-scientists-research-british-great-flood-location,سائنس دانوں کی ایک ٹیم نے دنیا کے سب سے قدیم نقشے میں پوشیدہ معلومات کا سراغ لگا لیا۔ ٹیم کے مطابق نقشہ ممکنہ طور پر حضرت نوحؑ کی کشتی کے مقام کے متعلق بتاتا ہے۔ 3000 برس قدیم بابل دور کی اس تختی نے ماہرینِ آثارِ قدیمہ کو صدیوں تک الجھائے رکھا لیکن گزشتہ چند ہفتوں میں ماہرین نے اس پُراسرار شے میں چھپے حقیقی معنوں کو دریافت کرلیا۔ کندہ ہوئی یہ کیونیفارم تختی مشرقِ وسطیٰ سے دریافت ہوئی تھی جس کو 1882 میں برٹش میوزیم نے حاصل کر لیا۔ دریافت ہونے کے بعد سے لوگ اس کوشش میں مصروف رہے کہ تختی میں کندہ نقشہ نما نشانات کے معنی جان سکیں۔ سائنس دانوں کی جانب سے کندہ کاری کو ’اِماگو مُنڈی‘ کا نام دیا گیا ہے اور ان کا کہنا ہے کہ یہ نقشہ چھٹی صدی قبلِ مسیح کے میسوپٹیمیا کا فضائی نظارہ ہے۔ نقشے کے مطابق قدیم میسوپوٹیمیا (آج کا عراق) دو دائروں سے گھرا ہوا ہے جس کو ’بِٹر ریور‘ یعنی تلخ دریا کا نام دیا گیا ہے، جو اس وقت کی معلوم دنیا کی سرحد کا تعین کرتا ہے۔ تختی کے سامنے اور پشت پر کندہ ان نشانات کا ایک ماہ سے زیادہ عرصے تک تجزیہ کرنے کے بعد محققین نے یہ دعویٰ کیا ہے کہ ان کا اشارہ انجیل مقدس میں درج واقعات کی جانب ہے۔ تختی کے پشت کو ایک خفیہ راستے کے طور پر بتایا جاتا ہے جو مسافروں کو بتاتا ہے کہ وہ کونسا رستہ اختیار کر سکتے ہیں اور یہ تفصیل بیان کی گئی ہے کہ انہیں کس چیز کی تلاش کرنی چاہیے۔ تختی کا ایک حصہ مبینہ طور پر بتاتا ہے کہ سفر پر جانے والے کسی بھی شخص کو انتہائی وسیع فاصلہ طے کرنا ہوگا تاکہ ’پرسِکتو (parsiktu) کشتی‘ جیسی کوئی مضبوط چیز تک پہنچ سکے۔ قدیم بابل کے صحیفوں کے مطابق پرسِکتو لفظ کسی کشتی کے سائز کو بتانے میں مدد دیتا ہے جو ایک بڑے سیلاب سے بچنے میں مدد دے۔ ایک اور حصے میں ’اُرارتو‘ تک پہنچنے کا رستہ اور وہاں پہنچنے کے متعلق ہدایات درج ہیں۔ قدیم میسوپوٹیمی نظوم کے مطابق اُرارتو کے متعلق خیال کیا جاتا ہے کہ یہ ایک ایسی جگہ ہے جہاں ایک شخص اپنی بڑی کشتی لے کر اپنے خاندان کے ساتھ اترا تھا۔انجیلِ مقدس میں بیان کیا جانے والا حضرت نوحؑ کا واقعہ، بابل کے اس ورژن سے بہت مطابقت رکھتا ہے۔ بابل کی روایات کے مطابق خدا نے زمین پر ایک ایسا بھیانک سیلاب بھیجا جس نے ایک خاندان کے سوا پوری انسانیت کو تباہ کر دیا۔ ’گِلگمیش فلڈ اسٹوری‘ (بابل دور کی ایک عظیم نظم، جو  مٹی کی متعدد تختیوں پر پائی گئی) کا تعلق 3000 برس پہلے کے دور سے ہے جبکہ انجیلِ مقدس میں بیان سیلاب کا واقعے کے متعلق بتایا جاتا ہے کہ یہ تقریباً 5000 برس قبل پیش آیا۔,science-technology
341,ملک بھر میں 1426 واٹس ایپ اکاؤنٹس ہیک ہونے کا انکشاف,https://www.express.pk/story/2730670/malik-bhar-mein-1426-whatsapp-accounts-heck-honay-ka-inkishaaf,ملک بھر میں 1426 واٹس ایپ اکاؤنٹس ہیک ہونے کا انکشاف ہوا ہے۔ سینیٹ اجلاس میں ایک سوال پروزارت داخلہ نے جواب جمع کرایا. یکم جولائی سے اب تک ایف آئی اے سائبر کرائم کو اتنی شکایات ملیں ۔ جن شکایات کا اندراج نہیں ہوا، ان کی تعداد ان میں شامل نہیں۔ 817 صارفین کی شکایات تصدیق کے مراحل میں ہے جبکہ 549 اکاؤنٹس بحال کر دیے گئے۔ 877 شکایات کی جانچ کی جاری ہے، 20 کو انکوائری میں تبدیل کر دیا گیا۔,science-technology
342,ملک بھر میں 1400 سے زائد وٹس ایپ اکاؤنٹس ہیک ہونے کا انکشاف,https://www.express.pk/story/2730628/mulkbhar-aikhazacharsoosezaid-whatsapp-accounts-hack,وفاقی تحقیقاتی ادارہ (ایف آئی اے) کے سائبر کرائم کو موصول شکایات میں انکشاف ہوا ہے کہ ملک بھر میں ساڑھے 1400 وٹس ایپ اکاونٹس ہیک ہوگئے ہیں۔ ایف آئی اے سائبر کرائم ونگ کی دستاویز کے مطابق یکم جولائی سے اب تک ایف آئی اے سائبر کرائم کو 1426 شکایات موصول ہوئی ہیں، جن شکایات کا اندراج نہیں ہوا ان صارفین کی تعداد ان میں شامل نہیں ہے۔ سائبرکرائم ونگ نے بتایا کہ رجسٹرڈ شکایات میں سے 549 ہیکڈ اکاؤنٹس بحال بھی کر دیے گئے اور ان اکاؤنٹس سے متعلق تفصیلات سینیٹ میں جمع کروا دی گئی ہیں۔ دستاویز میں کہا گیا ہے کہ ایف آئی اے سائبر کرائم ونگ اس وقت 877 شکایات کی پروسیسنگ کر رہا ہے جبکہ 20 زیر التوا شکایات کو باقاعدہ انکوائری میں تبدیل کر دی ہے اور40  زیر التوا شکایات کے ریکارڈ سے متعلق تاحال جواب موصول نہیں ہوا۔ ایف آئی اے سائبر کرائم ونگ نے بتایا کہ817  زیر التوا شکایات فی الوقت تصدیق کے مراحل میں ہیں۔,science-technology
343,ناسا کی چاند کے گرد گھومنے والی بیس بنانے کی تیاری,https://www.express.pk/story/2730624/nasa-space-station-lunar-base-artemis,امریکی خلائی ادارہ ناسا ایک اسپیس اسٹیشن لانچ کرنے کی تیاری کر رہا ہے جو چاند کے گرد مدار میں گھومے گا اور اس کو قمری مشنز کے لیے استعمال کیا جا سکے گا۔ لانچ کیے جانے والے اس لونر گیٹ وے کا مقصد خلاء میں ایک گھر اور سائنسی تجربہ گاہ کا تعین کرنا ہے جو کہ چاند کا سفر کرنے والے خلانوردوں کے لیے بطور بیس کام آئے گا۔ ناسا کا کہنا ہے کہ یہ اسپیس اسٹیشن چاند پر پہلا مستقل انفرا اسٹرکچر ہوگا۔ جس کو انسان کو دوبارہ چاند پر بھیجنے کے لیے شروع کیے جانے والے مشن آرٹِیمس کے لیے اہم حصے کے طور پ ڈیزائن کیا گیا ہے۔ ماضی میں اپولو مشنز کی مدد سے ناسا نے خلانوروں کو براہ راست چاند پر اتار دیا تھا۔ لیکن اس متعلق ناسا کا کہنا ہے کہ چاند کے گرد گیٹ کی موجودگی خلانوردوں کو چاند پر لمبے عرصے تک چاند پر رکنے میں مدد دے گی۔ اس لونر گیٹ وے کا سائز بین الاقوامی خلائی اسٹیشن کا تقریباً 20 فی صد ہوگا اور چاند کے گرد دو میل فی سیکنڈ کی رفتار سے سفر کر سکے گا۔ 63 ٹن وزنی یہ اسٹیشن تقریباً 141x 62 x 67 فٹ بڑا ہوگا اور اس میں چار خلانورد آ سکیں گے اور یہ چاند سے 1000 میل کی اونچائی سے لے کر 43 ہزار 500 میل اونچائی تک تیر سکے گا۔,science-technology
344,عالمی سطح پر درختوں کو تشویشناک حد تک معدومیت کا خطرہ,https://www.express.pk/story/2730595/trees-species-extinction-us-conservation,ماہرین نے خبردار کیا ہے کہ عالمی سطح پر درختوں کی تمام اقسام کا ایک تہائی سے زیادہ حصہ معدومیت کے خطرے سے دوچار ہے جس سے دنیا بھر کے ماحول، پودوں، جانوروں اور معیشتوں کو خطرات لاحق ہیں۔ انٹرنیشنل یونین فار دی کنزرویشن آف نیچر (آئی یو سی این) کی جانب سے کیے گئے عالمی معائنے کے مطابق مجموعی طور پر 38 فی صد درختوں کو خطرات لاحق ہیں۔ ان درختوں کو دنیا کے تقریباً ہر ملک میں موسمیاتی تغیر، جنگلات کی کٹائی، غیر مقامی جاندار (ایسے کیڑے یا جانور جو اپنے نئے ماحول کو نقصان پہنچاتے ہیں)، کیڑے اور بیماریوں کے خطرات کا سامنا ہے۔ آئی یو سی این کی جانب سے 25 فی صد سے زیادہ قسم کے درختوں کو ریڈ لسٹ میں شامل کیا گیا ہے۔ درختوں کی تعداد خطرات سے دوچار پرندوں، مملیوں، ریپٹائلز اور ایمفیبیئنز کی تعداد سے دُگنی سے زیادہ ہے۔ ادارے کے مطابق درختوں کا ناپید ہونا ہزاروں پودوں، فنگئی اور جانوروں کے لیے خطرہ ہوتا ہے۔ درخت اپنے کاربن، پانی اور اجزاء کے سائیکل، مٹی کے بننے اور موسم کو قابو کرنے کے معاملے میں اپنے کردار کی وجہ سے ماحولیات کے اہم جزو ہوتے ہیں۔ امریکا کے ڈیپارٹمنٹ آف ایگریکلچر فارسٹ سروس کے مطابق 100 درخت سالانہ 54 ٹن کاربن مونو آکسائیڈ جبکہ تقریباً 200 کلو دیگر فضائی آلودگی کے مواد کو کشید کر سکتے ہیں۔,science-technology
345,گوگل کا کروم میں طاقتور ترین اے آئی ٹیکنالوجی استعمال کرنے منصوبہ,https://www.express.pk/story/2730529/gogl-ka-krom-mi-taktor-trin-a-aei-iknaloji-astaamal-krn-mnsob,,science-technology
346,ایپل نے اپنے اے آئی فیچرز متعارف کرادیے,https://www.express.pk/story/2730464/apple-intelligence-ai-features-os,ٹیکنالوجی کمپنی ایپل نے اپنے اے آئی فیچرز متعارف کرانے شروع کر دیے۔ کمپنی کی جانب سے آئی فون، آئی پیڈ اور میک میں ایپل انٹیلی جنس متعارف کرا دیا گیا۔ ایپل کی جانب سے لیا جانے والا یہ قدم اے آئی دنیا میں کمپنی کا پہلا قدم ہے۔ کمپنی کی جانب سے متعارف کرائے جانے والے ان فیچرز میں اے آئی پاورڈ رائٹنگ ٹولز، نوٹیفکیشن سمریز اور کلین اپ ٹول ہے جو تصاویر میں موجود نقص کو ختم کرے گا۔ آج سے پہلے ایپل انٹیلی جنس صرف ڈیویلپرز اور پبلک بیٹا آپریٹنگ سسٹمز میں دستیاب تھا لیکن اب کمپنی کی جانب سے عوامی سطح پر جاری کر دیا گیا ہے۔ البتہ، جاری کیے گئے فیچرز میں اب بھی بِیٹا لکھا ہوگا اور ایپل انٹیلی جنس ارتقائی مراحل میں رہے گا۔ سِری کو ایک نیا لُک دیا جائے لیکن اس کے زیادہ تر نئے فیچرز 2025 تک دستیاب نہیں ہوں گے۔,science-technology
347,انسٹاگرام کی ویڈیو فیچر میں بڑی تبدیلی,https://www.express.pk/story/2730454/instagram-video-quality-change-popular,فوٹو شیئرنگ پلیٹ فارم انسٹاگرام نے اپنے ویڈیو فیچر میں اہم تبدیلی پیش کر دی۔ تبدیلی کے بعد ویڈیو کا معیار ویڈیو کی مقبولیت پر منحصر ہوگا۔ حال ہی میں ایک سیشن کے دوران انسٹاگرام ہیڈ ایڈم موسیری نے تبدیلی کی تصدیق کرتے ہوئے کہا کہ اگر کوئی ویڈیو کافی عرصے تک نہ دیکھی جائے تو پلیٹ فارم اس کی کوالٹی کو کم کر دیتا ہے جبکہ اگر کوئی ویڈیو مقبول ہوجائے تو اس کا معیار واپس بحال ہوجاتا ہے۔ ایڈم موسیری کا کہنا تھا کہ معیار میں کمی کا ہونا ایک مجموعی سطح پر کام کرتا ہے۔ انہوں نے مزید بتایا کہ کمپنی سمجھتی ہے ان تخلیق کاروں کو بہتر کوالٹی ملنی چاہیئے جو زیادہ ویوز رکھتے ہیں۔ یہ کوئی بائنری تھریشولڈ نہیں بلکہ ایک سلائیڈنگ اسکیل ہے۔ عام زبان مین انسٹاگرام ویڈیو کی کوالٹی میں تبدیلی اپنے سرور پر پڑنے والے بوجھ کو کم کرنے کے لیے کرتا ہے تاکہ توانائی کو بچایا جا سکے۔ ہلکی کوالٹی کی فائلیں زیادہ اسٹوریج نہیں لیتی جس سے کمپنی بڑے پیمانے پر اسٹوریج بچا لیتی۔,science-technology
348,ناسا کا اسپیس کرافٹ سائنس دانوں کے قابو سے باہر,https://www.express.pk/story/2730424/nasa-spacecraft-technology-engineers,امریکی خلائی ادارے ناسا کا نیا اسپیس شپ خلاء میں مسئلے کا شکار ہوگیا۔ دو کروڑ ڈالر مالیت کے اس اسپیس کرافٹ کو در پیش مسئلے کو دور کرنے کے لیے زمین پر انجینئر بھرپور کوششیں کر رہے ہیں۔ ایجنسی کا ایڈوانس کمپوزِٹ سولر سیل سسٹم (اے سی ایس 3) کو مسئلے کا سامنا اس وقت ہوا جب خلاء میں وہ اپنے پردے کھول رہا تھا۔ انجینئروں نے اسپیس کرافٹ میں پردے کو سہارا دینے والے ایک بیم کو معمولی سا مُڑا ہوا پایا جو اس کی تیرنے کی صلاحیت کو متاثر کر رہا ہے۔ انجینئرز کے نقصان کا تعین کرنے کے دوران  ناسا نے اے سی ایس 3 کے ایٹیٹیوڈ کنٹرول سسٹم (جو اسپیس کرافٹ کی سمت پر قابو رکھتا ہے) کو بند رکھا ہوا ہے، جس کے نتیجے میں اسپیس کرافٹ اس وقت بے لگام خلاء میں گھوم رہا ہے۔ واضح رہے اس مشن میں نئی اسپیس فلائٹ ٹیکنالوجی کو آزمایا جا رہا ہے جو پروپلژن کے لیے سورج کی روشنی کا دباؤ استعمال کرتی ہے، بالکل اس ہی طرح جیسے بادبانی کشتی ہوا کے دباؤ سے سمندر پر تیرتی ہے۔,science-technology
349,چین کی یونیورسٹی میں تحقیقاتی مرکز پاکستانی سائنس دان سے منسوب,https://www.express.pk/story/2730322/chin-ki-ioniorsi-mi-thkikati-mrkz-pakstani-saens-dan-s-mnsob,چین کی ہونان یونیورسٹی آف میڈیسن میں ایک نئے تحقیقاتی مرکز کا افتتاح کر دیا گیا، جس سے پاکستانی سائنس دان ڈاکٹر اقبال چوہدری سے منسوب کردیا گیا ہے۔ سرکاری خبرایجنسی اے پی پی کی رپورٹ کے مطابق چین کی ہونان یونیورسٹی میں ڈاکٹر اقبال چوہدری سے منسوب جدید مرکز 13 ہزار مربع فٹ پر مشتمل ہے اور اس میں 17 مستقل محققین کام کریں گے جو پاکستان اور چین کے درمیان سائنسی تعاون کو فروغ دینے کے لیے وقف ہیں۔ ہونان یونیورسٹی آف میڈیسن 1912 میں مشہور طبی استاد یان فُو چنگ کے جانب سے قائم کی گئی تھی، جو چین کی ایک نمایاں عوامی میڈیکل یونیورسٹی کے طور پر اپنی شناخت کی حامل ہے۔ چین کے محکمہ تعلیم کے تحت قائم ہونان یونیورسٹی کے دو کیمپسز میں 20 جامع انڈر گریجویٹ اور گریجویٹ طبی پروگرام پیش کیے جا رہے ہیں۔ ہونان یونیورسٹی کا نیا تحقیقاتی مرکز ڈاکٹر اقبال چوہدری کے نام سے منسوب ہونا ایک تاریخی سنگ میل ہے، جوایچ این یو ایم میں کسی پاکستانی سائنس دان کے اعزاز میں یہ پہلا موقع ہے۔ رپورٹ میں بتایا گیا کہ ڈاکٹر اقبال چوہدری کی مختلف سائنسی کوششوں خاص طور پر چینی اور پاکستانی سائنس دانوں کے درمیان تحقیقی مراکز کے قیام میں ان کے اسٹریٹجک کردار نے مشترکہ منصوبوں کو فروغ دینے میں اہم کردار ادا کیا ہے۔ واضح رہے کہ ڈاکٹر اقبال چوہدری کو متعدد اعزازات سے نوازا گیا ہے، جن میں مصطفی (صلی اللہ علیہ وآلہ وسلم) ایوارڈ، سول ایوارڈز (ہلال امتیاز، ستارہ امتیاز اور تمغہ امتیاز)، چین کا دوستی ایوارڈ (2022) اور گولڈن سلک بال دوستی ایوارڈ شامل ہے۔ ڈاکٹر اقبال چوہدری بین الاقوامی سائنسی اکیڈمی ٹی ڈبلیو اے ایس کے سینٹرل اور ساؤتھ ایشیا کے نائب صدر ہیں اور ترقی پذیر دنیا کی سائنسز کی اکیڈمی (ٹی ڈبلیو اے ایس) اور لندن کی رائل سوسائٹی آف کیمسٹری سمیت کئی معتبر سائنسی تنظیموں کے فیلو بھی ہیں۔,science-technology
350,پاکستان میں بننے والے فونز کی تعداد میں اضافہ,https://www.express.pk/story/2730273/pakistani-mobile-phones-on-the-rise,اسمارٹ فونز کی مانگ میں اضافے کی وجہ سے ملک میں موبائل فون کی مقامی پیداوار میں ماہانہ 44 فیصد اور سال بہ سال 74 فیصد اضافہ دیکھنے میں آیا ہے۔ پاکستان ٹیلی کمیونیکیشن اتھارٹی (پی ٹی اے) کی طرف سے جاری کردہ تازہ ترین اعداد و شمار کے مطابق مقامی سطح پر موبائل مینوفیکچرنگ سیکٹر نے ستمبر 2024 میں سیلز میں ترقی کو برقرار رکھا کیونکہ 2.15 ملین موبائلز مقامی کمپنیوں کے ذریعے تیار یا اسمبل کیے گئے۔ 2024 کے پہلے نو مہینوں میں کل 22.59 ملین فونز مقامی طور پر تیار یا اسمبل کیے گئے موبائل فونز فروخت کیے گئے جو کہ سال بہ سال 74 فیصد اضافے کی عکاسی کرتا ہے۔ یہ خاطر خواہ ترقی پچھلے سال کی درآمدی پابندیوں کے بعد ہے جس نے ملک میں موبائلز کی اسمبلی کو فروغ دیا۔ 2022 کے مقابلے میں مارکیٹ میں سال بہ سال 35 فیصد اضافہ ہوا جو کہ ملک کی معاشی بحالی، درآمدات پر زیادہ ٹیکسوں اور آبادی میں اضافے سے تعلق رکھتا ہے۔ سال 2024 میں 22.59 ملین مقامی طور پر اسمبل شدہ فونز کے اندر 61 فیصد اسمارٹ فونز تھے جب کہ 39 فصید 2 جی فیچر فونز شامل تھے۔,science-technology
351,واٹس ایپ کا چینلز فالو کرنے کیلئے نئے فیچر پر کام جاری,https://www.express.pk/story/2730261/whatsapps-new-barcode-feature,,science-technology
352,اے آئی ٹیکنالوجی ٹوٹی ہوئی ہڈیوں کی تشخیص میں مددگار قرار,https://www.express.pk/story/2730236/a-aei-iknaloji-oi-oei-io-ki-tshkhis-mi-mddgar-krar,ادارے کا کہنا ہے کہ تحقیق سے پتہ چلتا ہے کہ یہ ٹیکنالوجی محفوظ ہے اور یہ تشخیص کو تیز کر سکتی ہے، معالجین پر دباؤ کم کر سکتی ہے اور کچھ فالو اپ اپائنٹمنٹ کی ضرورت کو بھی کم کر سکتی ہے۔ انگلینڈ میں فوری نگہداشت کے لیے چار اے آئی ٹولز کی سفارش کی جائے گی جبکہ ٹیکنالوجی کے فوائد پر مزید شواہد اکٹھے کیے گئے ہیں۔,science-technology
353,صدی کے آخر تک دنیا کے درجہ حرارت میں ہوشربا اضافے کا انتباہ,https://www.express.pk/story/2730186/climate-change-temperature-un-report-cop,اقوامِ متحدہ نے خبردار کیا ہے کہ دنیا اس صدی کے آخر تک درجہ حرارت میں 3.1 ڈگری سیلسیئس اضافے کی راہ پر گامزن ہے۔ یونائٹڈ نیشن انوائرنمنٹ پروگرام (یو این ای پی) کی جاری کردہ سالانہ رپورٹ میں بتایا گیا ہے کہ اگر بڑے پیمانے پر تیزی کے ساتھ اقدامات (جن کی نظیر ماضی میں نہ ملتی ہو) نہ لیے گئے تو گلوبل وارمنگ کو 1.5 ڈگری سیلسیئس تک محدود کرنے کے لیے ضروری اخراج میں کٹوتی کا ہدف دم توڑ دے گا۔ رپورٹ میں خبردار کیا گیا کہ دنیا درجہ حرارت میں 2.6 ڈگری تا 3.1 ڈگری سیلسیئس اضافے کی راہ پر گامزن ہے۔ تاہم، اس کا انحصار اس بات پر ہے کہ موجودہ وقت میں تعین کردہ کتنے اقدامات کو انجام دیا جاتا ہے۔ عالمی ادارے کی جانب سے یہ انتباہ آذربائیجان کے دارالحکومت باکو میں منعقد ہونے والی 2024 کی یو این کوپ 29 سے تھوڑا عرصہ پہلے آیا ہے۔ کانفرنس میں ممالک پر موسمیاتی تغیر سے نمٹنے اور کاربن اخراج میں کمی لانے کے بڑے پیمانے پر اقدامات کرنے اور مالی اعانت بڑھانے کے لیے زور دیا جائے گا۔,science-technology
354,ایپل کا ماہرین کے لیے 10 لاکھ ڈالر کا چیلنج!,https://www.express.pk/story/2730177/apple-intelligence-security-challenge,ٹیکنالوجی کمپنی ایپل نے اپنے ایپل انٹیلی جنس کی سیفٹی میں نقص تلاش کرنے والے کے لیے 10 لاکھ ڈالر انعام کا اعلان کر دیا۔ جمعرات کے روز کمپنی کی جانب سے کیے جانے والے اعلان میں کہا گیا کہ کمپنی تمام سیکیورٹی محققین (یا ان لوگوں کو جو ان معاملات میں دلچسپی رکھتے ہیں) کو دعوت دیتی ہے کہ ’کمپنی کے کیے گئے دعووں کی خود آزادانہ‘ تصدیق کریں۔ ایپل کی جانب سے عوام کو چیلنج کیا گیا کہ وہ ’پرائیوٹ کلاؤڈ کمپیوٹ‘ کی سیکیورٹی کو آزمائیں۔ ’پرائیوٹ کلاؤڈ کمپیوٹ‘ ایسے سرورز ہیں جو صارفین کی ایپل انٹیلی جنس کی درخواست اس وقت موصول اور پروسیس کریں گے جب کوئی اے آئی ٹاسک ڈیوائس پر پروسیس کیا جانا پیچیدہ ہو۔ ایپل کے مطابق یہ سسٹم اینڈ ٹو اینڈ انکرپشن کا حامل ہے اور ٹاسک مکمل کرنے کے بعد صارف کی درخواست فوری طور پر ڈیلیٹ کر دیتا ہے۔ کمپنی کی جانب سے پیش کیے گئے مختلف چیلنجز کے مختلف انعامات ہیں لیکن 10 لاکھ ڈالر کا انعام اس شخص کو دیا جائے گا جو سسٹم کی نظروں میں آئے بغیر کوڈ چلا سکے گا اور حساس حصوں تک رسائی حاصل کر سکے گا۔,science-technology
355,دنیا اے جی آئی کے لیے تیار نہیں، مصنوعی ذہانت کے ماہر کا انتباہ,https://www.express.pk/story/2730170/world-not-ready-for-agi,ایک سینئر اوپن اے آئی محقق نے خبر دار کیا ہے کہ دنیا ابھی اے جی آئی کے لیے تیار نہیں ہے۔ اے جی آئی ایک ایسی نہج ہے جہاں مصنوعی ذہانت انسانی دماغ جیسی کارکردگی دِکھا سکے گی۔ برسوں سے محققین آرٹیفیشل جنرل انٹیلی جنس یا اے جی آئی کی آمد کے حوالے سے قیاس آرایاں کرتے آ رہے ہیں، جس کے بعد مصنوعی ذہانت متعدد امور بالکل ویسے ہی کر سکے گی جس طرح انسان ان کو انجام دیتے ہیں۔ متعدد سائنس دانوں کا ماننا ہے کہ اس جدت کے آنے سے کمپیوٹر ایسا رویہ اختیار کر سکتے ہیں جس کی ہمیں توقع نہیں۔ نتیجتاً انسانی زندگی کو اس سے خطرات لاحق ہو سکتے ہیں۔ اب اوپن اے آئی سے تعلق رکھنے والے ایک ڈیویلپر مائلز برُنڈیج کا کہنا ہے کہ دنیا اور یہ کمپنی دونوں فی الوقت اس کے لیے تیار نہیں ہیں۔ مائلز اوپن اے آئی میں اے جی آئی کی تیاری کے لیے بطور سینئر ایڈوائزر کام کر چکے ہیں لیکن اس ہفتے انہوں نے کمپنی چھوڑنے کا اعلان کیا تھا۔,science-technology
356,شاپنگ کیلئے مخصوص ’ڈرون کارٹ‘ متعارف,https://www.express.pk/story/2730120/drone-cart-revealed,"جنوبی کوریا کے محققین نے ایک جدید ٹرانسپورٹ ڈرون کی نقاب کشائی کی ہے جو پرواز میں استحکام برقرار رکھنے کے لیے خود کو درست کرنے کی صلاحیت رکھتا ہے۔ سیول نیشنل یونیورسٹی آف سائنس اینڈ ٹکنالوجی کی ایک ٹیم کے ذریعہ تیار کردہ یہ پروٹو ٹائپ ایک ""اڑنے والی شاپنگ کارٹ"" کے طور پر کام کرتا ہے جسے سیڑھیوں سمیت ناہموار سطحوں پر اشیاء کو لانے لے جانے کے لیے ڈیزائن کیا گیا ہے۔ ڈرون کے سسٹم میں ایک کارگو پروگرام ہے جس کی رہنمائی صارف کرتا ہے۔ یہ پروگرام ڈرون کو نیویگیٹ کرنے کے لیے کم توانائی کا استعمال کرتا ہے۔ ٹیم نے بڑے پیمانے پر تخمینہ لگانے والے الگورتھم کے ایک نفیس سسٹم کے ذریعے ڈرون میں مستحکم توازن برقرار رکھتے ہوئے اشیاء کو اوپر اور نیچے سیڑھیوں پر منتقل کرنے کی صلاحیت کا مظاہرہ کیا۔",science-technology
357,روبوٹکس کے ذریعے معدوم شدہ جانوروں کے ارتقا کو سمجھنے کی کوشش کامیاب,https://www.express.pk/story/2730110/robotics-in-fossilized-models,برطانیہ میں محققین کی ایک ٹیم نے طویل عرصے سے ناپید انواع کے ارتقائی رازوں سے پردہ اٹھانے کے لیے روبوٹکس کا سہارا لیا ہے۔ کیمبرج یونیورسٹی کے ڈاکٹر مائیکل اشیڈا کی سربراہی میں ٹیم نے حال ہی میں ایک پروگرام کا آغاز کیا ہے جس کا مقصد ایک دن کے اندر معدوم شدہ جانوروں کے روبوٹک ماڈلز کو متحرک کرکے لاکھوں سال کے ارتقا کو سمجھنا ہے۔ ڈاکٹر مائیکل اشیڈا نے بتایا کہ ایک نئی تھری ڈی پرنٹ شدہ ٹانگ کے ساتھ اور انجینئرنگ کے ذریعے ہم ایک ہی دن میں لاکھوں سالوں کے ارتقا کو نقل کر سکتے ہیں۔ ٹیم نے فوسلائزڈ مچھلی کے آباؤ اجداد کی نقل و حرکت کو دوبارہ تخلیق کرنے پر توجہ مرکوز کی جس میں فی الحال ایک منفرد مچھلی شامل ہے جو زمین پر زندگی کے مطابق زندہ رہتی ہے۔ محققین کے مطابق روبوٹ جو اس مچھلی کی اناٹومی اور حرکات کی نقل کرتے ہیں، وہ ان ارتقائی دباؤ کو سمجھنے کے زیادہ قابل ہونگے جنہوں نے ان جانوروں کو پانی سے باہر آنے پر مجبور کیا۔,science-technology
358,اے آئی چیٹ بوٹ نے 14 سالہ لڑکے کی جان لے لی,https://www.express.pk/story/2730090/ai-killed-teen,"امریکا میں ایک والدہ نے اے آئی چیٹ بوٹ Character.AI پر مقدمہ دائر کیا ہے جس میں والدہ نے الزام لگایا ہے کہ اے آئی پروگرام نے اس کے 14 سالہ بیٹے کو خودکشی کرنے پر مجبور کیا۔ دائر مقدمے میں کہا گیا ہے کہ ان کا بیٹا اے آئی سروس کا بہت زیادہ عادی ہو گیا تھا اور اس کے بنائے ہوئے چیٹ بوٹ سے اس کا جذباتی تعلق پیدا ہوگیا تھا۔ اورلینڈو، فلوریڈا کی وفاقی عدالت میں دائر کیے گئے مقدمے میں میگن گارسیا نامی خاتون نے کہا کہ Character.AI نے ان کے بیٹے سیول سیٹزر کو حقیقی ظاہر کرکے، انتہائی جنسی میلان کا مظاہرہ کرکے حقیقت پسندانہ تجربات کے ذریعے ٹارگٹ کیا۔ خاتون نے کہا کہ کمپنی نے اپنے چیٹ بوٹ کو ""خود کو ایک حقیقی شخص، ایک لائسنس یافتہ سائیکو تھراپسٹ اور ایک بالغ عاشق کے طور پر غلط طریقے سے پیش کرنے کے لیے اسے پروگرام کیا ہے، جس کا نتیجہ یہ نکلا کہ سیول کی خواہش ہوگئی کہ وہ اس (اے آئی) تخلیق کردہ دنیا سے باہر اصل دنیا میں نہیں رہنا چاہتا تھا اور اس نے خودکشی کرلی۔ مقدمے میں یہ بھی کہا گیا کہ بیٹے نے چیٹ بوٹ کے سامنے خودکشی کے خیالات کا اظہار کیا جسے چیٹ بوٹ نے بار بار موضوعِ بحث بنایا۔",science-technology
359,نئی قسم کی بائیو ڈیگریڈ ایبل بیٹری ایجاد,https://www.express.pk/story/2730076/nei-ksm-ki-baeio-igri-aibl-biri-aijad,سائنس دانوں نے ایک نئی قسم کی بائیو ڈیگریڈ ایبل بیٹری بنائی ہے جو روبوٹکس اور بائیو میڈیکل ڈیوائسز کے میدان میں انقلابی تبدیلیاں رونما کر سکتی ہے۔ یہ اپنی نوعیت کی پہلی لیتھیئم آئن بیٹری ہے جو بیک وقت زیادہ کپیسٹی، تحلیل ہو جانے اور فاصلے سے کنٹرول کیے جانے خصوصیات رکھتی ہے۔ یونیورسٹی آف آکسفورڈ کے محققین کی ٹیم (جنہوں نے یہ اسٹیٹ آف دی آرٹ ڈیوائس بنائی) اس ڈیوائس کو چوہوں کے دل میں ڈھڑکن اور ڈیفِبریلیشن کو کنٹرول کرنے کے لیے استعمال کر چکے ہیں جس کا مقصد انسانوں کارڈیئک ایردیمیا کے علاج میں استعمال کرنا ہو سکتا ہے. کارڈیئک ایردیمیا ایک ایسی کیفیت ہوتی ہے جس میں دل کی دھڑکن بے ترتیب ہوجاتی ہے۔یونیورسٹی آف آکسفورڈ کے الیکٹو فزیولوجسٹ پروفیسر منگ لی کا کہنا تھا کہ کارڈیئک ایردیمیا عالمی سطح پر موت کی بڑی وجوہات میں سے ایک ہے۔,science-technology
360,لنکڈ ان پر کروڑوں یورو جرمانہ عائد,https://www.express.pk/story/2730050/lnk-an-pr-kroo-ioro-jrman-aaaed,آئرلینڈ کے ڈیٹا پروٹیکشن ادارےنےنیٹورکنگ ویب سائٹ لنکڈ اِن پر 31 کروڑ یورو کا جرمانہ عائد کرتے ہوئے ویب سائٹ کواپنی ڈیٹا پروسیسنگیورپی یونین کے قانون کے مطابق کرنے کا حکم دے دیا۔ غیر ملکی خبر رساں ادارے کے مطابق ڈیٹا پروٹیکشن کمیشن (ڈی پی سی) کا کہنا تھا کہ ادارے کو لنکڈ اِن کے اشتہارات اور بیہیویرل انالسز کے لیے نجی ڈیٹا کی پروسیسنگ کی قانونیت اور شفافیت کے حوالے سے تشویش ہے۔ فرینچ ڈیٹا پروٹیکشن اتھارٹی کو کی جانے والی ایک شکایت کے بعد ڈی پی سی کی جانب سے تحقیقات کا آغاز کیا گیا۔ تحقیقات میں بیہیویرل انالسز اور ٹارگٹڈ ایڈورٹزمنٹ کے لیے لنکڈ اِن پروفائلز رکھنے والے صارفین کے نجی ڈیٹا کی پروسیسنگ کے عمل کا معائنہ کیا گیا۔ ڈیٹا پروٹیکشن کے کمشنر ڈاکٹر ڈیس ہوگن اور ڈیل سندرلینڈ کی جانب سے کیے گئے فیصلے میں (جو 22 اکتوبر کو لنکڈ ان کو نوٹیفائی کیا گیا) پروسیسنگ کے عمل کی قانونی حیثیت اور شفافیت کے حوالے سے تشویش ظاہر کی گئی تھی۔,science-technology
361,سنگاپور کے ایئرپورٹ پر پاسپورٹ کلیئرنس کا اصول ختم,https://www.express.pk/story/2730012/passport-clearance-not-needed-at-singapore-airport,سنگاپور کے چانگی ایئرپورٹ کے تمام ٹرمینلز پر کلیئرنس کے لیے اب پاسپورٹ کی ضرورت ختم کردی گئی ہے۔ میڈیا رپورٹس کے مطابق سنگاپور کے چانگی ایئرپورٹ پر تمام ٹرمینلز سے کلیئرنس کیلئے بائیو میٹرک کا قانون مکمل طور پر لاگو ہو چکا ہے جس کی وجہ سے کلیئرنس کیلئے درکار اوسط وقت اب صرف 10 سیکنڈز کا ہوگا۔ امیگریشن اینڈ چیک پوائنٹس اتھارٹی (آئی سی اے) کی جانب سے ایک ریلیز میں کہا گیا ہے کہ سنگاپور کے شہری اپنے پاسپورٹ دکھائے بغیر چہرے اور ایرس کے بائیو میٹرکس کا استعمال کرکے امیگریشن کلیئر کر سکتے ہیں۔ آئی سی اے نے مزید کہا کہ تمام غیر ملکی زائرین بھی سنگاپور سے روانہ ہونے پر پاسپورٹ کے بغیر کلیئرنس کی سہولت سے لطف اندوز ہوسکیں گے۔ تاہم سنگاپور پہنچنے والے غیر ملکیوں کو اب بھی پاسپورٹ دکھانے کی ضرورت ہوگی اور انہیں مشورہ دیا جاتا ہے کہ سفر کرتے وقت پاسپورٹ اپنے ساتھ رکھیں۔,science-technology
362,دنیا میں پہلی بار سولر سسٹم پر مبنی ریلوے ٹریکس کا منصوبہ,https://www.express.pk/story/2730003/solar-railway-tracks-in-switzerland,"سوئیٹزرلینڈ میں طویل تاخیر کے بعد بالآخر پوڑٹیبل سولر پینلز پر مبنی ریلوے ٹریک بچھانے کا آغاز کیا جارہا ہے۔ دنیا میں پہلی بار سوئٹزرلینڈ میں سولر پینلز کو ""قالین کی طرح"" ریلوے ٹریکس پر بچھایا جائے گا۔ سوئس اسٹارٹ اپ کمپنی سن ویز کو مغربی کینٹن میں تین سالہ پائلٹ پراجیکٹ کے لیے گرین سگنل دے دیا گیا ہے جس کا کام موسم بہار 2025 میں شروع ہوجائے گا۔ جیسا کہ موسمیاتی بحران کا تقاضا ہے کہ یورپ میں توانائی کی منتقلی کو تیز کیا جائے، ڈویلپرز غیر معمولی سطحوں پر جاکر نئی صلاحیتوں کا مظاہرہ کررہے ہیں۔ سڑک کے کنارے آبی ذخائر اور کھیت سبھی سولر سسٹم کے خواہاں ہیں اور دیگر کمپنیاں ریلوے سلیپرز میں بھی سولر سسٹم شامل کرنے کا تجربہ کر رہی ہیں۔ لیکن سن ویز وہ پہلی کمپنی ہے جس نے لوزان میں سوئس فیڈرل ٹیکنالوجی انسٹی ٹیوٹ ای پی ایف ایل کی مدد سے ریلوے ٹریکس پر پورٹیبل سولر سسٹم کو پیٹنٹ کیا ہے۔",science-technology
363,ایپل کے سی ای او آئی فون کے بنیادی فیچر سے لاعلم نکلے,https://www.express.pk/story/2729994/tim-cook-unaware-of-the-iphone-feature,ایپل کے سی ای او ٹِم کُک نے ایک حالیہ انٹرویو میں اپنی ہی کمپنی کی مصنوعات کے بارے میں لاعلمی کا انکشاف کیا ہے۔ ٹم کک نے انٹرویو میں بتایا کہ وہ نہیں جانتے تھے کہ صارف اپنے iMessage گروپ چیٹس کو نام دے سکتے ہیں۔ ٹک کک کے اس واضح اعتراف نے ان کی انسانی کمزور کی ایک جھلک پیش کی جو دنیا کی سب سے بڑی ٹیکنالوجی کمپنیوں میں سے ایک کے سربراہ ہیں۔ وال سٹریٹ جرنل میگزین کے انٹرویو میں جب میزبان نے پوچھا کہ گروپ چیٹ کا بہترین نام کیا ہونا چاہیے تو ٹم لمحے بھر کے لیے کنفوژ ہوگئے اور کہا کہ میں ان کو نام نہیں دیتا جب کہ درحقیقت یہ آپشن موجود ہوتا ہے۔ میزبان نے نوٹ کیا کہ ٹم کک کا تاثر اس سے ملتا جلتا تھا جیسے کسی نے انہیں اینڈرائیڈ فون استعمال کرنے کی تجویز دی ہو۔ تاہم کک نے بعد میں سوشل میڈیا پر شیئر کیا کہ انہوں نے اب اپنے کالج کے دوستوں کے ایک گروپ چیٹ کا نام ’روم میٹس‘ رکھ دیا ہے۔ یعنی وہ اباس فیچر کو جاننے کے بعد استعمال کررہے ہیں۔,science-technology
364,کمیونکیشن سیٹلائٹ زمینی مدار سے باہر نکلتے ہی تباہ,https://www.express.pk/story/2729964/kmionkishn-silae-zmini-mdar-s-bar-nklt-i-tba,"بوئنگ کاIntelsat-33eکمیونیکیشن سیٹلائٹ زمینی مدار کے باہر جانے پر تباہ ہوگیا جس کے بعد اب سیٹلائٹ کام کرنے کے قابل نہیں رہی۔ Intelsatکمپنی نے اسے ""مکمل نقصان"" قرار دیا ہے جبکہ کمپنی نے حادثے کی بنیادی وجہ کی تحقیقات کا بھی آغاز کردیا ہے۔ کمپنی نے مزید بتایا کہ امریکی خلائی فورس واقعے کے فوراً بعد سیٹلائٹ کے تقریباً 20 ٹکڑوں کا سراغ لگانے میں کامیاب ہوگئی ہے۔ تاہم کمپنی نے ناکامی سے متاثر ہونے والے صارفین کی تعداد ظاہر نہیں کی۔مزید برآں اسپیس فلکس کے نمائندے کے مطابق سیٹلائٹ کے پھٹنے سے ملبہ اب ارد گرد کے دیگر سیٹلائٹس کے لیے خطرہ بنا ہوا ہے۔ ترجمان نے بتایا کہ اس وقت ان ٹکڑوں کے مدار کے حوالے سے کافی غیر یقینی صورتحال ہے۔ یہ دوسرے سیٹلائٹس کے لیے ممکنہ طور پر خطرناک ہو سکتے ہیں۔",science-technology
365,پاکستان میں روزانہ ایک ہزار افراد فالج کا شکار ہوتے ہیں، ماہرین,https://www.express.pk/story/2729960/pakstan-mi-rozan-aik-zar-afrad-falj-ka-shkar-ot-i-marin,,science-technology
366,سوچ کی نئی قسم ’سسٹم 0‘ کیا ہے؟,https://www.express.pk/story/2729927/soch-ki-nei-ksm-ssm-0-kia,ایک نئی تحقیق میں بتایا گیا ہے کہ انسان اور نئی ٹیکنالوجیز مل کر ایک نئے قسم کا فہم تشکیل دے سکتے ہیں۔ تحقیق کے مطابق یہ نئی قسم کی سوچ دماغ کے باہر موجود ہوتی ہے لیکن اس کے سوچنے سمجھنے کی صلاحیتوں میں اضافہ کر دیتی ہے۔ اس آئیڈیا کی بنیاد ڈینیئل کینمن کی کتاب کے مشہور خیال سسٹم 1 اور سسٹم 2 کی سوچ کے خیال پر ہے۔ اس خیال کے مطابق سوچ کے دو پہلو ہوتے ہیں سسٹم 1 تیز اور جذباتی ہوتا ہے جبکہ سسٹم 2 سست اور محتاط ہوتا ہے۔ اب اٹلی کی ایک جامعہ سے تعلق رکھنے والے ماہرین نے ایک نئی قسم کی سوچ ’سسٹم 0‘ کا خیال پیش کیا جس کے متعلق ان کا خیال ہے کہ یہ ہمارے سوچنے کے انداز کو ڈرامائی انداز میں بدل سکتی ہے۔ انہوں نے بتایا کہ یہ سوچ مصنوعی ذہانت کی صلاحیتوں پر انحصار رکھتی ہے اور دماغ کے باہر ہوتی ہے، البتہ اس کا تعلق دماغ سے ہوتا ہے۔ یہ تحقیق اے آئی کا موازنہ کسی کمپیوٹر کے بیرونی ڈرائیو سے جُڑ سکنے اور اس میں موجود ڈیٹا کو استعمال کر سکنے کی صلاحیت سے کرتی ہے۔ اس ہی طرح انسان بھی اے آئی کو معلومات کو اکٹھا کرنے اور چھان بین کرنے کے لیے استعمال کر سکتے ہیں۔ تاہم، حتمی کنٹرول اور سوچنے کا اختیار انسان کے پاس ہی ہوگا۔ البتہ، ماہرین نے خبردار کیا ہے کہ اگر تنقیدی فکر کی مشق کے بغیر ہم سسٹم 0 پر انحصار کریں گے تو یہ خطرناک ثابت ہو سکتا ہے۔ سائنس دانوں نے سسٹم 0 کے متعلق خیال جرنل نیچر ہیومن بیہیویئر میں شائع ایک مقالے میں پیش کیا۔,science-technology
367,ٹک ٹاک کا پاکستانی نوجوانوں کیلئے ڈیجیٹل سیفٹی مقابلے کا اعلان,https://www.express.pk/story/2729752/k-ak-ka-pakstani-nojoano-kile-ijil-sifi-mkabl-ka-aaalan,سوشل میڈیا پلیٹ فارم ٹک ٹاک نے پاکستان ٹیلی کمیونیکیشن اتھارٹی کے تعاون سے پاکستانی نوجوانوں میں ڈیجیٹل سیفٹی سے متعلق آگاہی پیدا کرنے کے لیے مقابلہ شروع کرنے کا اعلان کیا ہے۔ اعلامیہ کے مطابق مقابلے تحت کری ایٹرز کو چھ موضوعات پر مختصر ویڈیوز بنانے کی دعوت دی گئی ہے جن میں سوشل میڈیا کا ذمہ دارانہ استعمال، آن لائن ہراسانی کا مقابلہ، آن لائن دھوکہ دہی کی روک تھام، نوجوانوں کے تحفظ اور فلاح و بہبود کو یقینی بنانا، ٹک ٹاک کے سیفٹی ٹولز کو سمجھنا اور سوشل میڈیا پلیٹ فارمز پر غلط معلومات کا تدارک شامل ہیں۔ اعلامیہ کے مطابق مقابلے ذریعے ٹک ٹاک اور پی ٹی اے کا مقصد پلیٹ فارم کے صارفین کو ڈیجیٹل سیفٹی کا پیغام پھیلانے اور شیئر کرنے سے قبل معلومات کی تصدیق کے رُجحان کو فروغ دینے کی حوصلہ افزائی کرنا ہے۔ اس مقابلے میں شرکت کرکے صارفین دوسروں کو ذمہ دارانہ آن لائن طرز عمل کے بارے میں آگاہی دینے میں کردار ادا کریں گے اور سب کے لیے ایک محفوظ ڈیجیٹل ماحول کی تخلیق میں حصہ لیں گے۔ ٹک ٹاک اپنے صارفین کے تحفظ کے لیے پرعزم ہے اور اس بات کو یقینی بناتا ہے کہ پلیٹ فارم پر موجود کانٹنٹ اِس کی کمیونٹی گائیڈ لائنز کے مطابق ہو۔ کری ایٹرز DigitalHifazat# ہیش ٹیگ کے ساتھ اپنی ویڈیوز پوسٹ کرکے اور درخواستوں میںptaofficialpk @ کو ٹیگ کرکے مقابلہ میں شامل ہوسکتے ہیں۔ انگریزی اور اردو دونوں زبانوں میں دستیاب ٹک ٹاک پر مقابلے کےآفیشل ہیش ٹیگ پیج پر فارم پُر کر کے ویڈیوز کے ساتھ جمع کرانا ضروری ہے۔ ایپ پر DigitalHifazat# ہیش ٹیگ تلاش کرکے پیج تک رسائی حاصل کی جاسکتی ہے۔ کامیاب ویڈیوز کا انتخاب کانٹنٹ کے معیار، موضوع سے مطابقت اور ٹک ٹاک کی کمیونٹی گائیڈ لائنز کی تعمیل کی بنیاد پر کیا جائے گا۔ نتائج کا اعلان آفیشل ہیش ٹیگ پیج پر کیا جائے گا اور کامیاب شرکت کنندہ کو ایپل آئی پیڈ ایئر دیا جائے گا جبکہ دو رنر اپ کو سام سنگ اسمارٹ فون ملیں گے۔ کانٹنٹ 13برس اور اس سے زائد عمر کے شرکاء کے لیے ہے ٹک ٹاک اورپی ٹی اے کے درمیان یہ شراکت داری پاکستان میں ڈیجیٹل خواندگی اور تحفظ کو بڑھانے کے مشترکہ عزم کی عکاسی کرتی ہے، یہ مقابلہ پانچ نومبر 2024 تک جاری رہے گا۔,science-technology
368,میٹا کا جعلسازی سے نمٹنے کے لیا اہم اقدام,https://www.express.pk/story/2729732/Meta-ka-jalsazi-se-nimatne-kay-liay-aham-aqdaam,ٹیکنالوجی کمپنی میٹا فیشل ریکوگنیشن ٹیکنالوجی کا استعمال شروع کرنے والی ہے جس کا مقصد یہ جاننے کی کوشش ہوگی کہ آیا صارفین کے چہروں کو آن لائن جعلسازی کے لیے تو استعمال نہیں کیا جا رہا۔ کمپنی کی جانب سے متعارف کرائی جانے والی یہ نئی ٹیکنالوجی ’سلیبریٹی بیٹس‘ نامی جعلسازی سے صارفین کو بچانے کی ایک کوشش ہے۔ اس جعلسازی میں مشہور افراد کا روپ دھار کر میسج، ای میل یا کسی سوشل میڈیا پوسٹ پر کمنٹ کیا جاتا ہے۔ یہ ٹول لوگوں کی تصاویر کا ان کی فیس بک اور انسٹاگرام کی تصویر سے موازنہ کرے گا۔ کمپنی کے مطابق یہ فیچر عالمی سطح پر آزمایا جا رہا ہے۔ تاہم، یہ فیچر ابھی برطانیہ یا یورپی یونین میں متعارف نہیں کرایا جائے گا۔ اس متعلق خطے کے ریگولیٹرز کے ساتھ بات چیت کا عمل جاری ہے۔ نئے سسٹم کے تحت، جب میٹا کی موجودہ ٹیکنالوجیز کسی ایسی پوسٹ کی نشان دہی کریں گی جس کے متعلق یہ شبہ ہو کہ یہ جعلسازی ہے اور اس میں کسی عوامی شخصیت کی تصویر ہوگی تو سسٹم فیشل ریکوگنیشن کا استعمال کرتے ہوئے اشتہار میں موجود چہرے اور اس پبلک فیگر کے فیس بک اور انسٹاگرام پر لگی پروفائل تصاویر کا موازنہ کرے گا۔ کمپنی کے مطابق اگر تصدیق ہوگئی اور اشتہار جعلی نکلا تو اشتہار کو بلاک کردیا جائے گا۔ کمپنی ان اشتہارات سے بنے کسی بھی فیشل ڈیٹا کو ایک بار کے موازنے کے بعد ہی فوری طور پر ڈیلیٹ کر دیا جائے گا اور وہ ڈیٹا کسی دوسرے مقصد کے لیے استعمال نہیں ہوگا۔,science-technology
369,ایپل اپنا انٹیلی جنس فیچر کب متعارف کرائے گا؟,https://www.express.pk/story/2729723/aipl-apna-anili-jns-fichr-kb-mtaaarf-krae-ga,ٹیکنالوجی کمپنی ایپل آئندہ ہفتے اپنا بالکل نیا فیچر متعارف کرانے جا رہی ہے لیکن آئی فون صارفین کو ان نئے اے آئی فیچرز تک رسائی کے لیے انتظار کرنا پڑے گا۔ صارفین ایپل انٹیلی جنس کو 28 اکتوبر کو آئی او ایس 18.1 متعارف کرائے جانے کے بعد انسٹال کر سکیں گے لیکن مانگ بڑھ جانے کی وجہ سے عین ممکن ہے صارفین کو اس کے لیے انتظار کرنا پڑے۔ تاہم، اس وقت ٹیکنالوجی ماہرین اس فیچر کا بِیٹا ورژن استعمال کر رہے ہیں جو پیر کے روز پیش کیا گیا تھا۔ کمپنی کی جانب سے عموماً اپنی آئی او ایس اپ ڈیٹس کا بِیٹا ورژن جاری کیا جاتا ہے تاکہ ڈیویلپرز اس کے حتمی ورژن کے اجراء سے قبل اس میں موجود نقوص کی نشان دہی کر سکیں۔ صارفین آئی او ایس 18.1 آر سی بِیٹا کے ڈاؤن ہونے کا آپشن سیٹنگز میں جا کر دیکھ سکتے ہیں، جو بعد ازاں ان کے فون میں ایپل انٹیلیجنس اور سِری کے لیے ایک نیا آپشن بنا دے گا۔ ایپل نے اپنے آے آئی پروڈکٹ کے ساتھ متعدد نئے فیچر کی رُونمائی ستمبر میں منعقد ہونے والے ایک ایونٹ کے دوران کی تھی۔,science-technology
370,ٹک ٹاک کا پی ٹی اے کے ساتھ مل کر ڈیجیٹل سیفٹی مقابلہ منعقد کرنے کا اعلان,https://www.express.pk/story/2729669/k-ak-ka-pi-i-a-k-sat-ml-kr-ijil-sifi-mkabl-mnaakd-krn-ka-aaalan,ٹک ٹاک نے پاکستان تیلی کمیونکیشن اتھارٹی (پی ٹی اے) کے تعاون سے ڈیجیٹل سیفٹی کو فروغ دینےکے لیے #DigitalHifazat مقابلہ منعقد کرنے کا اعلان کیا ہے۔ تفصیلات کے مطابق ٹک ٹاک نے پاکستان ٹیلی کمیونیکیشن اتھارٹی (پی ٹی اے) کے تعاون سے پاکستان بھر کےنوجوانوں میں ڈیجیٹل سیفٹی سے متعلق آگاہی پیدا کرنے کے لیے DigitalHifazat# مقابلہ شروع کرنے کا اعلان کیا ہے۔ یہ مقابلہ ٹک ٹاک کے کری ایٹرز کو ایسی مختصر اور مؤثر ویڈیوز تیار کرنے کی دعوت دیتا ہے جن میں چھ اہم شعبوں پر روشنی ڈالی گئی ہو جن میں سوشل میڈیا کا ذمہ دارانہ استعمال، آن لائن ہراس کا مقابلہ، آن لائن دھوکہ دہی کی روک تھام، نوجوانوں کے تحفظ اور فلاح و بہبود کو یقینی بنانا، ٹک ٹاک کے سیفٹی ٹولز کو سمجھنا اور سوشل میڈیا پلیٹ فارمز پر غلط معلومات کا تدارک شامل ہے۔ DigitalHifazat# مقابلے کے ذریعے ٹک ٹاک اور پی ٹی اے کا مقصد پلیٹ فارم کے صارفین کو ڈیجیٹل سیفٹی کا پیغام پھیلانے اور شیئر کرنے سے قبل معلومات کی تصدیق کے رُجحان کو فروغ دینے کی حوصلہ افزائی کرنا ہے۔ اس مقابلے میں شرکت کرکے صارفین دوسروں کو ذمہ دارانہ آن لائن طرز عمل کے بارے میں آگاہی دینے میں کردار ادا کریں گے اور سب کے لیے ایک محفوظ ڈیجیٹل ماحول کی تخلیق میں حصہ لیں گے۔ ٹک ٹاک صارفین #DigitalHifazat  کے ساتھ اپنی ویڈیوز پوسٹ کرکے اور درخواستوں میں@ptaofficialpk  کو ٹیگ کرکے مقابلہ میں شامل ہوسکتے ہیں۔ انگریزی اور اردو دونوں زبانوں میں دستیاب ٹک ٹاک پر مقابلے کےآفیشل ہیش ٹیگ پیج پر فارم پُر کر کے ویڈیوز کے ساتھ جمع کرانا ضروری ہے۔ ایپ پر DigitalHifazat# ہیش ٹیگ تلاش کرکے پیج تک رسائی حاصل کی جاسکتی ہے۔,science-technology
371,یورپی نوجوانوں کی حفاظت، ویڈیو شیئرنگ پلیٹ فارمز سے متعلق نئے اصول تجویز,https://www.express.pk/story/2729651/iorpi-nojoano-ki-hfatht-oiio-shierng-pli-farmz-s-mtaalk-ne-asol-tjoiz,ڈبلن: یورپ میں مختلف ویڈیو شیئرنگ پلیٹ فارمز کے نقصان دہ مواد سے صارفین کو بچانےے کے لیے آئرلینڈ نے پابند قوانین شائع کیے ہیں جو کمپنیوں کا احتساب کرنے اور ان کی خود ساختہ ریگولیشن کو ختم کرنے کی ضمانت دیتا ہے۔ آئرلینڈ کے آن لائن سیفٹی کمشنر نیام ہوڈنیٹ نے کہا کہ آن لائن سیفٹی کوڈ اگلے مہینے سے لاگو ہوگا جو سوشل میڈیا سیلف ریگولیشن کے دور کا خاتمہ کرے گا۔ حتمی نفاذ یورپی کمیشن کے ساتھ مشاورت کے بعد باضابطہ طور پر اپنایا جائے گا اور آئرلینڈ میں پلیٹ فارمز کے EU ہیڈ کوارٹرز پر لاگو ہوگا۔ قوانین پلیٹ فارمز سے تقاضا کرے گا کہ وہ لوگوں خاص طور پر بچوں کو نقصان دہ ویڈیو اور اس سے منسلک مواد سے محفوظ رکھیں۔ یہ بچوں کے جنسی استحصال، تشدد اور ان میں نسل پرستی کو ہوا دینے والے مواد کو اپ لوڈ کرنے یا شیئر کرنے پر پابندی عائد کرے گا۔ پلیٹ فارمز کی ذمہ داری ہوگی کہ وہ سائبر کرائم کو ختم کریں اور اس بات کو یقینی بنائیں کہ جو قواعد توڑنے والے مواد کی اطلاع دیں۔,science-technology
372,چینی سائنسدانوں نے تیز ترین رفتار سے بھاگنے والا روبوٹ تیار کرلیا,https://www.express.pk/story/2729615/chini-saensdano-n-tiz-trin-rftar-s-bagn-oala-robo-tiar-krlia-1,سائنسدانوں کی جانب سے ایک نئے ہیومنائیڈ روبوٹ کا مظاہرہ کیا گیا ہے جو 8 میل فی گھنٹے سے زیادہ کی رفتار سے دوڑ سکتا ہے جو اسے اب تک کی سب سے تیز رفتار مشین بنا دیتا ہے۔ تاہم رفتار صرف اس وقت دیکھی گئی جب ہیومنائیڈ روبوٹ نے الگ سے جوتے پہن کر دوڑ لگائی۔ شمال مغربی چین کے صحرائے گوبی میں ایک پروموشنل ویڈیو میں 1STAR روبوٹ میں سے دو کو ایک دوسرے سے مقابلہ کروایا گیا۔ روبوٹس چینی کمپنی ’روبوٹ ایرا ‘ کے تیار کردہ روبوٹس ہیں۔ صحرا میں دوڑنے والے روبوٹس میں سے ایک کو یہ دیکھنے کے لیے جوتے کا ایک جوڑا دیا گیا کہ آیا جوتے ہیومنائڈ کو اپنے حریف کے مقابلے میں تیز دوڑانے میں مدد دیتے ہیں یا نہیں۔ محققین نے دیکھا کہ جوتے والا 1 STAR روبوٹ ہائی ٹارک موٹرز اور مصنوعی ذہانت (AI) الگورتھم کی مدد سے گھاس کے میدانوں اور بجری سے گزرتے ہوئے بھاگتا رہا۔ مزید برآں اس نے پکی سڑکوں پر جاگنگ کی اور مسلسل 34 منٹ تک اپنی تیز رفتاری کو برقرار رکھا۔,science-technology
373,چینی سائنسدانوں نے تیز ترین رفتار سے بھاگنے والا روبوٹ تیار کرلیا,https://www.express.pk/story/2729590/chini-saensdano-n-tiz-trin-rftar-s-bagn-oala-robo-tiar-krlia,سائنسدانوں کی جانب سے ایک نئے ہیومنائیڈ روبوٹ کا مظاہرہ کیا گیا ہے جو 8 میل فی گھنٹے سے زیادہ کی رفتار سے دوڑ سکتا ہے جو اسے اب تک کی سب سے تیز رفتار مشین بنا دیتا ہے۔ تاہم رفتار صرف اس وقت دیکھی گئی جب ہیومنائیڈ روبوٹ نے الگ سے جوتے پہن کر دوڑ لگائی۔ شمال مغربی چین کے صحرائے گوبی میں ایک پروموشنل ویڈیو میں  1STAR  روبوٹ میں سے دو کو ایک دوسرے سے مقابلہ کروایا گیا۔ روبوٹس چینی کمپنی ’روبوٹ ایرا ‘ کے تیار کردہ روبوٹس ہیں۔ صحرا میں دوڑنے والے روبوٹس میں سے ایک کو یہ دیکھنے کے لیے جوتے کا ایک جوڑا دیا گیا کہ آیا جوتے ہیومنائڈ کو اپنے حریف کے مقابلے میں تیز دوڑانے میں مدد دیتے ہیں یا نہیں۔ محققین نے دیکھا کہ جوتے  والا 1 STAR  روبوٹ ہائی ٹارک موٹرز اور مصنوعی ذہانت (AI) الگورتھم کی مدد سے گھاس کے میدانوں اور بجری سے گزرتے ہوئے بھاگتا رہا۔ مزید برآں اس نے پکی سڑکوں پر جاگنگ کی اور مسلسل 34 منٹ تک اپنی تیز رفتاری کو برقرار رکھا۔,science-technology
374,کامیابی کا تعلق تعلیمی ڈگری سے نہیں، ایلون مسک,https://www.express.pk/story/2729514/kamiabi-ka-taalk-taalimi-gri-s-ni-ailon-msk,دنیا کے امیر ترین افراد میں سے ایک اور اسپیس ایکس کے سی ای او ایلون مسک نے حال ہی میں روایتی تعلیم کی اہمیت پر بحث کو دوبارہ جنم دیا ہے۔ ایکس پر ایلون مسک نے فلاڈیلفیا میں ریپبلکن صدارتی امیدوار ڈونلڈ ٹرمپ کی حمایتی تقریب کی ایک ویڈیو شیئر کی جہاں انہوں نے اعلان کیا کہ کالج کو زیادہ ہی بڑھا چڑھا کر پیش کیا جاتا ہے۔ انہوں نے اس بات پر زور دیا کہ بہت سے طلبا اپنے کالج کے سالوں کے دوران عملی مہارت حاصل کیے بغیر قرض چڑھا لیتے ہیں۔ فزکس اور اکنامکس میں ڈگریاں رکھنے والے مسک نے کہا کہ کامیابی چار سالہ کالج کی ڈگری پر منحصر نہیں ہے۔ اس کے بجائے ہنر مند تجارت کی اہمیت ہونی چاہیے۔ انہوں نے کہا کہ الیکٹریشن، پلمبر اور بڑھئی جیسے پیشے مخصوص تعلیمی ڈگریوں کے مقابلے کیریئر کی ترقی میں زیادہ اہم کردار ادا کرتے ہیں۔ انہوں نے مزید کہا کہ میرے خیال میں کالج کی تعلیم کو زیادہ بڑھاوا دیا جاتا ہے۔ بہت سارے لوگ چار سال تعلیم حاصل کرنے میں گزارتے ہیں، قرض پر قرض لیتے ہیں اور اکثر ان کے پاس ایسی صلاحیتیں موجود ہی نہیں ہوتیں جنہیں وہ بعد میں استعمال کر سکیں۔ ایلون مسک نے کہا کہ میں ان لوگوں کے لیے بہت احترام کرتا ہوں جو اپنے ہاتھوں سے کام کرتے ہیں۔ ہمیں الیکٹریشنز، پلمبرز اور کارپینٹرز کی ضرورت ہوتی ہے اور یہ پولیٹیکل سائنس میں کہیں زیادہ اہم ہے میرے خیال میں ہمیں یہ خیال نہیں ہونا چاہیے کہ کامیاب ہونے کے لیے آپ کو چار سالہ کالج ڈگری کی ضرورت ہے۔,science-technology
375,نسیم شاہ کی ٹرانسفارمر سے متاثر ٹیکنو سپارک 30 پرو کے برانڈ ایمبیسڈر کے طور پر واپسی,https://www.express.pk/story/2729495/nsim-sha-ki-ransfarmr-s-mtathr-ikno-spark-30-pro-k-bran-aimbisr-k-tor-pr-oapsi,"TECNO، سپارک 30 پرو ٹرانسفارمر ایڈیشن لانچ کر کے دنیا میں ہلچل مچانے کے لیے تیار ہے۔ سپارک 30 پرو کا یہ خصوصی ورژن ان قدر دانوں کے لیے تیار کیا گیا ہے جو جدید ٹیکنالوجی اور آئی کونک پاپ کلچر اشتراک کو سراہا کرتے ہیں۔ یہ TECNO کی شناخت بننے والی اعلیٰ کارکردگی کی حامل ٹیکنالوجی کو نمایاں اور مستقبل کے ڈیزائن کے تقاضوں کے ساتھ جوڑتا ہے، یہ ہر دل عزیز ٹرانسفارمرز کرداروں کی یاد دلاتا ہے۔ نامور کرکٹر اور قومی افتخار، نسیم شاہ کو نئے ٹیکنو سپارک پرو 30 ٹرانسفارمر ایڈیشن کا برانڈ ایمبیسیڈر چنا گیا ہے۔ جس طرح نسیم شاہ نے کرکٹ کے میدان میں مسلسل کامیابیاں حاصل کی ہیں اسی طرح TECNO ٹیکنالوجی اور ڈیزائن میں حائل رکاوٹوں کو دور کرنے کے لیے پر عزم ہے۔ ٹیکنو کی قومی ہیرو کے طور پر ابھرنے والے فرد کے ساتھ شراکت داری مختلف طبقات سے تعلق رکھنے والے تحرک پسند سامعین کے ساتھ جڑنے کے عزم کو اجاگر کرتی ہے جو محنت، عزم اور شاندار کامیابی جیسی اقدار کی تشکیل کرتے ہیں۔ نئے فون میں ٹرانسفارمرز تھیم سے متاثر ایک جاذب نظر بیک کور ہے جو مصنوعی ذہانت (اے آئی) کے اضافے کے ساتھ 108 MP مین کیمرہ جیسی متاثر کن خصوصیات پیش کرتا ہے۔ یہ خصوصیات ہر لحاظ سے حیران کن، اعلیٰ ریزولوشن والی تصاویر کو یقینی بناتی ہیں۔ سیلفی کے دلدادہ افراد 13MP کا فرنٹ کیمرہ پسند کریں گے جس میں تین ایڈجسٹ لائٹ سیٹنگز کے ساتھ ایک دمکتا ہوا سیلفی موڈ ہے جو کسی بھی طرح کی لائٹنگ میں شاندار پورٹریٹ کو یقینی بناتا ہے۔ فون کا 120 Hz AMOLED آئی کیئر ڈسپلے ایک ہموار اور عمیق دیکھنے کا لطف فراہم کرتا ہے جو گیمنگ، سٹریمنگ اور روزمرہ کے استعمال کے لیے بہترین ہے۔ اس میں کم روشنی میں آرام کے لیے 2160Hz PWM ڈمنگ اور کسی بھی نوع کی کیمرہ سیٹنگ میں واضح، متحرک منظر کے لیے 1700 نٹس پیک کی برائٹ نیس موجود ہے۔ میڈیا ٹیک ہیلیو G100 پروسیسر کی طاقت سے آراستہ سپارک 30 پرو ملٹی ٹاسکنگ، گیمنگ اور روزمرہ کے کاموں کو آسانی سے انجام دینے کے لیے بنایا گیا ہے۔ 5 سال کی گارنٹی کے ساتھ صارفین اس بات پر بھروسہ کر سکتے ہیں کہ ان کا فون پہلے دن سے اسی شاندار صلاحیت کو برقرار رکھے گا۔ 5000 mAh بیٹری نئے سپارک 30 پرو کو ایندھن مہیا کرتی ہے، یہ خاص طور پر آپ کے مصروف طرز زندگی کو برقرار رکھنے کے لیے ڈیزائن کی گئی ہے۔ 33 واٹ کی برق رفتار چارجنگ کے ساتھ، آپ اسے ری چارج کر سکتے ہیں اور اپنے فون کی بیٹری ڈاؤن کے وقت کو کم کر سکتے ہیں، یوں آپ دوسروں سے رابطے میں رہیں گے اور اپنے وقت کو پیداواری بنا سکتے ہیں۔ یہ فون 128 جی بی کی اپنی سٹوریج اور 16 جی بی ریم (بشمول 8 جی بی اضافی ریم) سے مزین ہے، جو آپ کو ایپس، تصاویر اور ویڈیوز کے لیے کافی جگہ فراہم کرتا ہے، جبکہ بلا دشواری ملٹی ٹاسکنگ کو آسان بناتا ہے چاہے آپ گیمنگ، سٹریمنگ، یا پھر بیک وقت متعدد ایپس چلا رہے ہوں۔ ٹیکنو سپارک 30 پرو 4.5G فاسٹ نیٹ ورک کی مدد سے آپ کے ڈیجیٹل تجربے کو بہتر بناتا ہے، بلاتعطل سٹریمنگ، فوری ڈاؤن لوڈ اور ہموار براؤزنگ کے لیے برق رفتار ڈیٹا فراہم کرتا ہے۔ یہ ایک انفراریڈ ریموٹ کنٹرول کی خوبی کا حامل بھی ہے، جس سے آپ مطابقت پذیر گھریلو آلات کو کنٹرول کرنے کے لیے فون کا استعمال کرسکتے ہیں۔ آپ کے خوش حواس تجربے کو مکمل کرنے کے لیے اس فون کی دیگر خصوصیات سے ہم آہنگ سٹیریو آواز عمیق آڈیو فراہم کرتی ہے جو فلموں، موسیقی اور گیمنگ سے لطف اندوز ہونے کے لیے اسے مثالی بناتی ہے۔ TECNO کا صارف دوست ٹیکنالوجی اور نفیس ڈیزائن پر زور ٹرانسفارمر ایڈیشن SPARK 30 پرو کو ان لوگوں کی ضرورت بناتا ہے جو اپنے بجٹ میں رہتے ہوئے پرانی باتوں کے ساتھ جدت کے بھی آرزو مند ہیں۔ صرف 45,999 روپے کی قیمت والا یہ سمارٹ فون سٹائل یا کارکردگی پر سمجھوتہ کیے بغیر غیر معمولی قدر کا حامل ہے۔",science-technology
376,مریخ پر ہونے والا سورج گرہن کیسا دِکھتا ہے,https://www.express.pk/story/2728875/mrykh-pr-hwne-wala-swrj-grhn-kysa-dkta-he-2728875,,science-technology
377,کینسر علاج میں جھڑتے بالوں کو روکنے کیلئے جدید ہیلمٹ متعارف,https://www.express.pk/story/2728159/kynsr-alaj-myn-jrte-balwn-kw-rwkne-kyle-jdyd-hylmt-mtaarf-2728159,,science-technology
378,واٹس ایپ صارفین کے لیے نئی اپ ڈیٹ متعارف کرانے جارہا ہے,https://www.express.pk/story/2727999/wats-ayp-sarfyn-ke-lye-ny-ap-dyt-mtaarf-krane-jarha-he-2727999,انسٹنٹ میسجنگ ایپلی کیشن واٹس ایپ اپنے اینڈرائیڈ صارفین کے لیے نئی اپ ڈیٹ متعارف کرانے جا رہی ہے۔واٹس ایپ کی اس بِیٹا اپ ڈیٹ میں میٹا اے آئی کے لیے چیٹ میموری فیچر متعارف کرایا جارہا ہے جس کا مقصد صارف کی چیٹ بوٹ کی گفتگو مزید مخصوص کرنا ہے۔اس سے قبل واٹس ایپ نے وائس چیٹ موڈ کا اعلان کیا تھا جس کو استعمال کرتے ہوئے صارفین میٹا اے آئی کے ساتھ ٹائپنگ کے بجائے بول کر بات کر سکیں گے۔ اب یہ نیا چیٹ میموری فیچر اس سہولت کو مزید آگے بڑھائے گا۔میٹا اے آئی کا چیٹ میموری فیچر خود بخود ان تفصیلات کو یاد کرے گا جو صارف نے واٹس ایپ پر شیئر کی ہوں گی۔ ان معلومات میں صارف کا سبزی خور ہونا، سالگرہ، منتخب شدہ گفتگو کا طریقہ کار اور یہاں تک کہ مشاغل وغیرہ شامل ہوسکتی ہے۔ان تفصیلات کو یاد کر کے میٹا اے آئی اس سے متعلقہ تجاویز پیش کر سکتا ہے جو صارف سے زیادہ مطابقت رکھتی ہوں۔,science-technology
379,مریخ کی برف میں زندگی کی موجودگی کا امکان,https://www.express.pk/story/2727913/mrykh-ky-brf-myn-zndgy-ky-mwjwdgy-ka-amkan-2727913,,science-technology
380,دنیا بھر کے پانی میں ’فار ایور‘ کیمیکل کی موجودگی کا انکشاف,https://www.express.pk/story/2727486/dnya-br-ke-pany-myn-far-aywr-kymykl-ky-mwjwdgy-ka-ankshaf-2727486,,science-technology
381,نازیبا تصاویر سے بلیک میلنگ کرنے والوں کے خلاف گھیرا تنگ,https://www.express.pk/story/2727399/nazyba-tsawyr-se-blyk-mylng-krne-walwn-ke-khlaf-gyra-tng-2727399,,science-technology
382,انسانی سرگرمیوں کیوجہ سے عالمی سطح پر میٹھے پانی کے ذخائر کو خطرہ,https://www.express.pk/story/2727122/ansany-srgrmywn-kywjh-se-aalmy-sth-pr-myte-pany-ke-zkhar-kw-khtrh-2727122,,science-technology
383,اسکاٹ لینڈ میں سینٹرل ہیٹنگ سسٹم کے متبادل برقی وال پیپر کی آزمائش,https://www.express.pk/story/2726695/askat-lynd-myn-syntrl-hytng-sstm-ke-mtbadl-brqy-wal-pypr-ky-azmash-2726695,,science-technology
384,خواب میں گفتگو ممکن سائنس دانوں کا بڑا دعویٰ,https://www.express.pk/story/2726139/khwab-myn-gftgw-mmkn-sans-danwn-ka-bra-dawy-2726139,,science-technology
385,معروف امریکی جوڑی جینیفر لوپیز اور بین ایفلیک شادی کے بندھن میں بندھ گئے,https://www.express.pk/story/2349585/marwf-amryky-jwry-jynyfr-lwpyz-awr-byn-ayflyk-shady-ke-bndn-myn-bnd-ge-2349585,A post shared by MyrthaTv 📺 (@myrthatv),science-technology
386,ٹِک ٹاک پر نامناسب ویڈیوز کی روک تھام کے لیے اہم تبدیلیاں,https://www.express.pk/story/2348218/tk-tak-pr-namnasb-wydywz-ky-rwk-tam-ke-lye-ahm-tbdylyan-2348218,,science-technology
387,پاکستانیوں کی سخاوت نرم دلی اور مہمان نوازی بے مثال ہے جرمن سفیر,https://www.express.pk/story/2342742/pakstanywn-ky-skhawt-nrm-dly-awr-mhman-nwazy-be-msal-he-jrmn-sfyr-2342742,"Khuda hafiz, dosto! My stay in 🇵🇰 has come to an end. Three years in this wonderful country flew by all too quickly - thanks esp. to the amazing people I met here. For one last time I speak to all of you through this platform, but rest assured 🇵🇰 remains forever in my heart♥️! 👇pic.twitter.com/9woedUvMKi",science-technology
388,افغانستان کا نظام حکومت,https://www.express.pk/story/2333460/afghanstan-ka-nzam-hkwmt-2333460,,science-technology
389,فارن کرنسی اکاؤنٹس روشن ڈیجیٹل کھاتے اور بینک لاکرز فریز کرنے کی خبریں جھوٹ قرار,https://www.express.pk/story/2331765/farn-krnsy-akants-rwshn-dyjytl-kate-awr-bynk-lakrz-fryz-krne-ky-khbryn-jwt-qrar-2331765,,science-technology
390,دعا زہرا کی ساس کی عدالت میں پولیس کیخلاف ہراساں کرنے کی درخواست دائر,https://www.express.pk/story/2324319/daa-zhra-ky-sas-ky-adalt-myn-pwlys-kykhlaf-hrasan-krne-ky-drkhwast-dar-2324319,,science-technology
391,اوپن مارکیٹ میں ڈالر کی قیمت میں اضافہ,https://www.express.pk/story/2268008/awpn-markyt-myn-dalr-ky-qymt-myn-azafh-2268008,Interbank closing#ExchangeRatefor today:https://t.co/FWIlupg6nPpic.twitter.com/6BwqwX0W2N,science-technology
392,آئندہ ہفتوں میں پیٹرول کی قیمتوں میں کمی کی جائے گی شوکت ترین,https://www.express.pk/story/2257197/andh-hftwn-myn-pytrwl-ky-qymtwn-myn-kmy-ky-jae-gy-shwkt-tryn-2257197,,science-technology
393,کورونا کی بگڑتی صورت حال وزیر اعظم نے اہم اجلاس طلب کرلیا,https://www.express.pk/story/2160796/kwrwna-ky-bgrty-swrt-hal-wzyr-aazm-ne-ahm-ajlas-tlb-krlya-2160796,,science-technology
394,فواد عالم کی اداکاری کے میدان میں بھی انٹری,https://www.express.pk/story/2154171/fwad-aalm-ky-adakary-ke-mydan-myn-by-antry-2154171,,science-technology
395,سندھ کے عوام کو جان و مال کا تحفظ نہیں اسد عمر,https://www.express.pk/story/2137475/snd-ke-awam-kw-jan-w-mal-ka-thfz-nhyn-asd-amr-2137475,,science-technology
396,اظہرعلی کی خوش فہمی نیوزی لینڈ میں پاکستانی بیٹنگ کو کامیاب قرار دیدیا,https://www.express.pk/story/2133262/azhraly-ky-khwsh-fhmy-nywzy-lynd-myn-pakstany-bytng-kw-kamyab-qrar-dydya-2133262,,science-technology
397,7 ستمبر65ء پاک فضائیہ نے 31 بھارتی طیاروں کو مارگرایا,https://www.express.pk/story/2077389/7-stmbr65a-pak-fzayh-ne-31-barty-tyarwn-kw-margraya-2077389,,science-technology
398,او آئی سی کا بھارت سے کشمیرمیں لاک ڈاؤن ختم اور گرفتارشہری رہا کرنے کا مطالبہ,https://www.express.pk/story/2053036/aw-ay-sy-ka-bart-se-kshmyrmyn-lak-daon-khtm-awr-grftarshhry-rha-krne-ka-mtalbh-2053036,,science-technology
399,امریکا کا حافظ سعید کی سزا کا خیر مقدم,https://www.express.pk/story/1986253/amryka-ka-hafz-sayd-ky-sza-ka-khyr-mqdm-1986253,"Today’s conviction of Hafiz Saeed and his associate is an important step forward – both toward holding LeT accountable for its crimes, and for#Pakistanin meeting its international commitments to combat terrorist financing.",science-technology
400,امریکی اسٹیبلشمنٹ نے ٹرمپ سے نمٹنے کی تیاری شروع کردی,https://www.express.pk/story/2732292/amriki-establishment-ne-trump-se-namtney-ki-tyari-shoro-kardi,واشنگٹن: امریکی اسٹیبلشمنٹ نومنتخب صدر ڈونلڈ ٹرمپ کے ان احکامات سے متعلق حکمت عملی ترتیب دینے کےلیے سر جوڑ کر بیٹھ گئی جنہیں اسٹیبلشمنٹ متنازع سمجھتی ہو۔ سی این این کی رپورٹ کے مطابق گزشتہ سال ٹرمپ نے اپنے ایک ویڈیو بیان میں کہا تھا کہ اگر وہ صدر منتخب ہوگئے تو اپنے پچھلی حکومت کے ایگزیکٹو آرڈر کو دوبارہ جاری کریں گے اور بدمعاش بیوروکریٹس کی چھٹی کریں گے۔ انہوں نے یہ بھی کہا تھا کہ قومی سلامتی اور انٹیلی جنس اداروں سے بھی تمام بدعنوان عناصر کا صفایا کریں گے جو بڑی تعداد میں وہاں موجود ہیں۔ امریکی وزارت دفاع پینٹاگون کے افسران اس بات کا جائزہ لے رہے ہیں کہ اگر صدر ڈونلڈ ٹرمپ نے ملک میں فوج تعینات کرنے اور پنٹاگون سے عملے کی بڑی پیمانے پر برطرفی کا حکم دیا تو پھر کیا ردعمل دینا ہوگا۔ انتخابی ریلیوں کے دوران ڈونلڈ ٹرمپ نے واضح اعلان کیا کیا تھا کہ وہ صدر بن گئے تو قانون پر عمل درآمد کےلیے فوج طلب کریں گے جس کی مدد سے غیرقانونی تارکین وطن کو ملک بدر کریں گے، نیز وہ بیوروکریسی میں اپنے حامیوں کو لائیں گے اور امریکی اسٹیبلشمنٹ یا فوج سے کرپٹ عناصر کا صفایا کردیں گے۔ پچھلی حکومت میں ٹرمپ کے چیئرمین جوائنٹ چیفس آف اسٹاف جنرل مارک اے ملی سمیت سینئر فوجی قیادت سے تعلقات کشیدہ رہے تھے جبکہ جنرل مارک ملے نے ٹرمپ کے ایٹمی ہتھیار استعمال کرنے کے اختیارات کو بھی محدود کر دیا تھا ۔ جبکہ دوسری طرف ٹرمپ بھی امریکی فوجی جرنیلوں کو کمزور اور بیکار قرار دیتے رہے۔ سی این این سے گفتگو کرتے ہوئے پنٹاگون کے ایک افسر نے کہا کہ ہم کسی بھی بدترین صورتحال سے نمٹنے کی تیاری کررہے ہیں تاہم فی الحال ہمیں نہیں معلوم کہ کیا معاملات پیش آسکتے ہیں، آئین کے تحت تو فوجی کسی بھی غیرقانونی حکم کو ماننے سے انکار کرسکتے ہیں لیکن دیکھنا یہ ہے کہ کیا فوجی افسران اپنے جوانوں کا ساتھ دینے کے لیے استعفے دیں گے یا پھر انہیں تنہا چھوڑ دیں گے۔ تاحال ٹرمپ حکومت کے ممکنہ وزیر دفاع کا نام سامنے نہیں آیا ہے تاہم پنٹاگون حکام کو یہی امید ہے کہ ٹرمپ اس بار اسٹیشلمنٹ سے مخاصمت اختیار کرنے سے گریز ہی کریں گے۔ فوجی حکام اس بارے میں بھی سوچ بچار کررہے ہیں کہ اگر ٹرمپ نے پچھلی بار کی طرح اس بار بھی بڑے پیمانے پر سرکاری افسران کے تقرر و تبادلے کیے تو پنٹاگون میں تعینات کون کون سے سویلین افسران اس کی زد میں آسکتے ہیں۔,world
401,ایران کی ٹرمپ کے قتل کی سازش میں ملوث ہونے کی تردید,https://www.express.pk/story/2732287/iran-ki-trump-ke-qatal-ki-sazish-min-mulawis-hone-ki-tardid,تہران: ایران نے نومنتخب امریکی صدر ڈونلڈ ٹرمپ کو قتل کرنے کی سازش میں ملوث ہونے کی تردید کردی۔ بین الاقوامی خبر ایجنسی کے مطابق ایران نے ڈونلڈ ٹرمپ کو قتل کرنے کی سازش کے امریکی الزامات کو بے بنیاد قرار دے دیا۔ ایرانی وزارت خارجہ نے کہا کہ ایران کسی بھی سابق یا موجودہ امریکی عہدیدار کو قتل کرنے کی سازش کے الزامات کو مسترد کرتا ہے۔ امریکا نے ڈونلڈ ٹرمپ کے قتل کی مبینہ منصوبہ بندی کے الزام میں ایک افغان شہری کو گرفتار کیا ہے جس کے بارے میں ان کا کہنا ہے کہ اس کا تعلق ایرانی پاسداران انقلاب سے ہے۔ امریکا نے الزام لگایا کہ ٹرمپ پر قاتلانہ حملے کی منصوبہ بندی میں ایران ملوث ہے اور ملزم فرہاد شاکری کو پاسداران انقلاب نے یہ کام سونپا تھا جو کافی عرصہ تہران میں بھی مقیم رہ چکا ہے۔ تاہم ایرانی وزارت خارجہ کے ترجمان اسماعیل بقائی نے اس واقعے سے مکمل لا تعلقی کا اظہار کرتے ہوئے ان الزامات کو بے بنیاد قرار دیا۔ انہوں نے کہا کہ یہ ایک مکروہ سازش ہے، جس کا مقصد امریکہ کے ساتھ تعلقات کو مزید پیچیدہ کرنا ہے اور اس کے پیچھے اسرائیلی لابی کا ہاتھ ہے۔ خیال رہے کہ ٹرمپ پر اس سے پہلے بھی دو بار قاتلانہ حملے کی کوشش ہوچکی ہے جس میں سے ایک بار پنسلوینیا میں انتخابی ریلی کے دوران ان پر حملہ ہوا تھا جس میں وہ بال بال بچ گئے تھے اور گولی ان کے کان کو چھوتی ہوئی گزر گئی تھی۔,world
402,جونا گڑھ پر بھارت کے غاصبانہ قبضے کو 77 سال مکمل,https://www.express.pk/story/2732266/junagadh-par-bharat-ka-ghasibana-qabza-ko-77-saal-mukammal,,world
403,امریکا کا قطر سے حماس قیادت کو ملک بدر کرنے کا مطالبہ,https://www.express.pk/story/2732247/america-ka-qatar-se-hamas-qiyadat-ko-mulk-badar-karne-ka-mutalbah,حماس کی جانب سے اسرائیلی یرغمالیوں کی رہائی سے متعلق معاہدے کو مسترد کرنے پر امریکا نے قطر سے حماس قیادت کو ملک بدر کرنے کا مطالبہ کر دیا۔ رائٹر کی رپورٹ کے مطابق امریکا نے قطر کو واضح طور پر کہا کہ دوحا میں حماس کی موجودگی مزید قابل قبول نہیں ہے کیونکہ فلسطینی عسکریت پسند گروپ حماس نے جنگ بندی اور یرغمالیوں سے متعلق تازہ ترین معاہدہ بھی مسترد کر دیا ہے۔ امریکی عہدے دار نے غیر ملکی خبر ایجنسی سے بات کرتے ہوئے کہا کہ اسرائیلی یرغمالیوں کی رہائی کی تجاویز کو بار بار مسترد کرنے کے بعد حماس کے رہنماؤں کا اب کسی بھی امریکی اتحادی ملک کی دارالحکومتوں میں خیرمقدم نہیں ہونا چاہیے۔ ہم نے ایک ہفتہ قبل یہ بات قطر پر واضح کر دی تھی کہ حماس کی جانب سے یرغمالیوں کی رہائی کی ایک اور تجویز کو بھی مسترد کر دیا گیا۔ غیر ملکی میڈیا رپورٹ کے مطابق قطر نے تقریباً 10 دن قبل حماس کے رہنماؤں سے اس بات کا اظہار کیا تھا کہ تجاویز مسترد کرنے پر واشنگٹن نے قطر سے کہا ہے کہ اب وقت آگیا ہے حماس کے سیاسی دفتر کو بند کیا جائے۔ دوسری جانب حماس کے تین رہنماؤں نے قطر کی جانب سے ملک چھوڑنے کے مطالبے کی خبر کو مسترد کر دیا ہے جبکہ قطر کی وزارت خارجہ کی جانب سے بھی اس خبر کی تصدیق یا تبصرے کی درخواست کا کوئی جواب سامنے نہیں آیا۔ واضح رہے کہ قطر، امریکا اور مصر کے ساتھ مل کر غزہ میں جنگ بندی اور یرغمالیوں کی رہائی کے لیے بے نتیجہ مذاکرات میں اہم کردار ادا کرتا رہا ہے اور اکتوبر کے وسط میں دوحا میں ہونے والے مذاکرات کا تازہ ترین دور بھی ناکام ہوگیا تھا کیونکہ حماس نے قلیل مدتی جنگ بندی کی تجویز کو مسترد کردیا تھا۔,world
404,نیدرلینڈز میں اسرائیلی فٹ بال شائقین کا مخالف گروپ سے تصادم، احتجاج پر پابندی عائد,https://www.express.pk/story/2732238/nidrlinz-mi-asraeili-f-bal-shaekin-ka-mkhalf-grop-s-tsadm-ahtjaj-pr-pabndi-aaaed,نیدرلینڈز کے دارالحکومت ایمسٹرڈیم میں حکومت نے اسرائیلی فٹ بال شائقین اوراسرائیلی مخالف گروپ کے درمیان خطرناک تصادم کے بعد تین روز کے لیے احتجاج پر پابندی عائد کردی۔ غیرملکی خبرایجنسی رائٹرز کی رپورٹ کے مطابق ایمسٹرڈیم کے میئرفیمکے ہیلسما نے اس واقعے کو یہودی مخالف گروپ کا حملہ قرار دیا اور اسرائیل کی حکومت نے اپنے شائقین کوواپس اپنے ملک منتقل کرنے کے لیے جہاز بھی روانہ کردیا ہے۔ ایمسٹرڈیم کے میئر نے بتایا کہ میکابی تل ابیب کے شائقین پر حملہ کیا گیا اور شہر کے اطراف میں ان پر فائرورک سے مارا گیا تاہم پولیس نے انہیں تحفظ دیتے ہوئے واپس ہوٹل پہنچادیا۔ انہوں نے بتایا کہ اس واقعے میں 5 افراد زخمی ہوئے ہیں جنہیں اسپتال میں طبی امداد دی جا رہی ہے۔ پولیس نے بتایا کہ میچ کے بعد فلسطین کے حامیوں کے احتجاج کے دوران 62 مشتبہ افراد کو گرفتار کرلیا ہے جو شہر کے ان علاقوں کی طرف بڑھ رہے تھے جہاں احتجاج پر پابندی عائد ہے۔ ایمسٹرڈیم کی پولیس کے مطابق یورپا لیگ کے میچ میں نیدرلینڈز کے کلب اجاکس نے تل ابیب کے کلب کو 0-5 سے بدترین شکست دی، جس کے بعد شائقین پرامن انداز میں اسٹیڈیم سے روانہ ہوگئے لیکن رات گئے سٹی سینٹر میں تصادم ہوا۔ سوشل میڈیا پر شیئر ہونے والی ویڈیوز میں دیکھا جاسکتا ہے کہ پولیس کی جانب سے بیچ بچاؤ کی کوشش کی جارہی ہے تاہم وہاں موجود دونوں اطراف سے نعرے بازی کی جا رہی ہے۔ رپورٹ میں بتایا گیا کہ میچ سے قبل جہاں اسرائیل مخالف نعرے بازی کی جا رہی تھی، وہی دوسری طرف میکابی تل ابیب کے فینز بھی عرب مخالف نعرے لگا رہے تھے۔ اسرائیلی کلب کے ایک مداح نے بتایا کہ ہم دیکھ رہے تھے کہ بڑی تعداد میں لوگ نعرے بازی کر رہے تھے اور دوڑ رہے تھے اور یہ حالات انتہائی خوف ناک تھے۔ رپورٹ کے مطابق اسرائیلی حکومت نے اپنے فینز کو واپس لے جانے کے لیے جہاز بھیج دیے ہیں جبکہ اسرائیلی وزیرخارجہ گیڈیون سار نے نیدرلینڈز کے طاقت ور سمجھے جانے والے مسلمان مخالف وزیر گیرٹ ویلڈرز سے ملاقات کی ہے۔ ایمسٹرڈیم کی حکومت نے تین روز کے لیے شہر میں احتجاج پر پابندی عائد کرکے پولیس کو ہنگامی اختیارات سونپ دیا ہے، جس کے تحت انہیں مظاہروں کی صورت میں شہریوں کو روکنے اور تلاشی لینے کے اختیارات حاصل ہوتے ہیں۔ خیال رہے کہ نیدرلینڈز میں اسرائیل مخالف رجحان میں گزشتہ برس غزہ پر حملے کے بعد اضافہ ہوا ہے اوراسرائیل کی وحشیانہ کارروائیوں کے خلاف احتجاج کیا جا رہا ہے اور مذکورہ واقعہ سے غزہ پر اسرائیلی حملوں کے خلاف پائے جانے والے غصے کا اندازہ ہوتا ہے۔ اسرائیل کی غزہ پر ایک سال سے جاری وحشیانہ کارروائیوں میں اب تک 43 ہزار سے زائد فلسطینی شہید ہوگئے ہیں اور لاکھوں کی تعداد میں شہری بے گھر ہیں جنہیں بنیادی اشیائے ضروریہ کی قلت کا سامنا ہے.,world
405,ڈونلڈ ٹرمپ کے مبینہ قتل کا منصوبہ، امریکا میں ایرانی شہری پر فرد جرم عائد,https://www.express.pk/story/2732232/onl-rmp-k-mbin-ktl-ka-mnsob-amrika-mi-airani-shri-pr-frd-jrm-aaaed,مریکی کے محکمہ انصاف نے کہا ہے کہ منتخب صدر ڈونلڈ ٹرمپ کو قتل کرنے کے لیے پاسداران انقلاب کے میبنہ منصوبے میں ملوث ہونے پر ایرانی شہری پرفرد جرم عائد کردی گئی ہے۔ خبرایجنسی رائٹرز کی رپورٹ کے مطابق محکمہ انصاف نے بیان میں کہا کہ فرہاد شاکری نے قانون نافذ کرنےوالے اداروں کو آگاہ کیا کہ انہیں 7 اکتوبر 2024 کو ذمہ داری سونپ دی گئی تھی اور ٹرمپ کو قتل کرنے کا منصوبہ بھی فراہم کردیا گیا تھا۔ بیان میں کہا گیا کہ فرہاد شاکری نے مبینہ طور پر قانون نافذ کرنے والے ادارے کو بتایا کہ ان کے پاس پاسداران انقلاب کی جانب سے دی گئی مدت کے دوران ٹرمپ کو قتل کرنے کے لیے کوئی منصوبہ نہیں ہے، جس پر عمل درآمد کیا  جائے۔ امریکی محکمہ انصاف نے کہا کہ ایران کے 51 شہری فرہاد شاکری پاسداران انقلاب کا تہران میں اہم رکن ہے اور وہ بچپن میں ہی امریکا منتقل ہوگیا تھا اور 2008 کے دوران انہیں ڈکیتی کی سزا پر ملک بدر کردیا گیا تھا۔ پراسیکیوٹر نے بتایا کہ فرہاد شاکری مفرور ہے اور خیال ہے کہ ایران میں موجود ہے۔ رپورٹ کے مطابق نیویارک کے دو شہریوں کارلیسل رویرا اور جوناتھن لوڈہولٹ پر بھی ایرانی نژاد ایک امریکی شہری کے قتل کے منصوبے میں فرہاد شاکر کی مدد کرنے پر فرد جرم عائد کردی گئی ہے، جن سے فرہاد شاکری جیل میں ملاقات کرچکے تھے۔ انہوں نے بتایا کہ جس شہری کو قتل کرنے کا منصوبہ بنایا گیا تھا وہ ایرانی حکومت کا سخت ناقد تھا اور اس سے پہلے بھی انہیں قتل کرنے کی کوشش کی گئی تھی تاہم پراسیکیوٹر نے مذکورہ شہری کی شناخت ظاہر نہیں کی۔ پراسیکیوٹر کی جانب سے شہری کی شناخت نہیں بتائی گئی لیکن ایران کے خواتین کو سرڈھانپنے کے قانون پر تنقید کرنے والے سماجی کارکن اور صحافی مسیح علی نجاد کی طرف اشارہ ہے۔ امریکا 2021 میں 4 ایرانی شہریوں پر انہیں اغوا کرنے کے الزام میں فرد جرم عائد کردی گئی تھی اور 2022 میں ان کے گھر کے باہر سے رائفل بردار شخص کو گرفتار کیا گیا تھا۔ کارلیسل رویرا اور جوناتھن لوڈہولٹ بدستور زیر حراست ہیں اور ان کا ٹرائل بھی التوا کا شکار ہے۔,world
406,نائن الیون حملہ؛ امریکی عدالت نے خالد شیخ کو سزائے موت نہ دینے کا معاہدہ بحال کردیا,https://www.express.pk/story/2732192/us-9th11-khalid-sheikh-execution-death-sentenced-cancil-deal,امریکا کی فوجی عدالت نے فیصلہ دیا ہے کہ نائن الیون حملے کے ماسٹر مائنڈ خالد شیخ محمد اور دو ساتھیوں ولید بن عطش اور مصطفیٰ الحوساوی کے اقبالِ جرم کے بدلے پھانسی نہ دینے کے معاہدے کی منسوخی کو کالعدم قرار دیدیا۔ امریکی نشریاتی ادارے وائس آف امریکا اردو کے مطابق فوجی عدالت نے اپنے فیصلہ میں کہا ہے کہ اقبال جرم کے بدلے پھانسی نہ دینے سے متعلق ’’پری ٹرائل ڈیل‘‘ مستند ہے۔ پینٹاگان کے پریس سیکرٹری میجر جنرل پیٹ رائڈر نے فی الوقت کوئی تبصرہ کرنے سے گریز کرتے ہوئے بتایا کہ ابھی اس فیصلے کا جائزہ لے رہے ہیں۔ وائس آف امریکا کے بقول امریکی فوجی عدالت کے فیصلےسے ایک سرکاری اہلکار نے اپنا نام ظاہر نہ کرنے کی شرط پر آگاہ کیا کیوں کہ جج ائیر فورس کرنل میتھیو میک کال کا یہ فیصلہ ابھی عوامی طور پر شائع نہیں کیا گیا اور نہ ہی سرکاری طور پر اعلان سامنے آیا ہے۔ عرب میڈیا نے امکان ظاہر کیا ہے کہ سرکاری استغاثہ امریکی فوجی عدالت کے اس فیصلے کو چیلنج کریں گے کیوں کہ صدر جوبائیڈن کی حکومت نائن الیون کے ملزمان کو سزائے موت دینے کا ارادہ رکھتی ہے۔ امریکی میڈیا کا کہنا ہے کہ جب تک اس فیصلے کو چیلنج نہیں کیا جاتا نائن الیون کے یہ تینوں ملزمان گوانتاناموبے میں واقع امریکی فوجی عدالت میں درخواستیں دے سکتے ہیں۔ خیال رہے کہ یکم اگست کو چیف پراسیکیوٹر ریئر ایڈمرل ایرون روغ نے بتایا تھا کہ سزائے موت کو ختم کرنے کے بدلے تینوں ملزمان نے چارج شیٹ میں درج 2976 افراد کے قتل سمیت تمام الزامات کا اعتراف کرنے کے معاہدے پر رضامندی ظاہر کی ہے۔ تاہم دو روز بعد ہی امریکی وزیر دفاع لائیڈ آسٹن نے اس معاہدے کو منسوخ کرتے ہوئے اس مقدمے کی نگرانی کرنے والی سوزن سکالیئر کو لکھے گئے ایک میمورنڈم میں کہا تھا کہ میں ان تینوں ملزمان کے ساتھ معاہدوں سے دستبردار ہوتا ہوں جن پر آپ نے 31 جولائی 2024 کو مذکورہ کیس کے حوالے سے دستخط کیے تھے۔ وزیر دفاع نے مؤقف اختیار کیا تھا کہ میں نے یہ فیصلہ کیا ہے کہ ان ملزمان کے ساتھ مقدمے سے قبل کسی بھی معاہدے کو طے کرنے کے فیصلے کی اہمیت کے پیش نظر اس طرح کے فیصلے کرنے کا استحقاق میرا ہونا چاہیے تھا۔ یاد رہے کہ 11 سمتبر 2001 کو نیویارک، ورجینیا اور پنسلوانیا میں تقریبا 3000 افراد القاعدہ کے حملوں میں مارے گئے تھے، جس نے دہشت گردی کے خلاف جنگ کے نعرے کے ساتھ افغانستان اور عراق پر حملوں کو جنم دیا تھا۔یہ 1941 میں پرل ہاربر، ہوائی پر جاپانی حملے کے بعد سے امریکی سرزمین پر سب سے مہلک حملہ تھا، جس میں 2،400 افراد ہلاک ہوئے تھے۔,world
407,فٹبال میچ میں فلسطینی پرچم کی توہین پر تصادم؛ 11 اسرائیلی زخمی اور 2 لاپتا,https://www.express.pk/story/2732189/fbal-mich-mi-flstini-prchm-ki-bihrmti-pr-tsadm-11-asraeili-zkhmi-aor-2-lapta,نیدر لینڈ میں ہونے والے فٹبال میچ میں اسٹیڈیم کے باہر مظاہرہ کرنے والے فلسطینیوں اور اسرائیلی سائقین کے درمیان تصادم ہوا۔ عرب میڈیا کے مطابق یہ جھگڑا اُس وقت شروع ہوا جب کہ میچ دیکھنے کے لیے آنے والے اسرائیلی شائقین نے مظاہروں پر جملے کسے اور فلسطینی پرچم کی توہین کی۔ پرچم کی توہین پر فلسطینی مشتعل ہوگئے اور اسرائیلی شائقین پر دھاوا بول دیا جس کے نتیجے میں 11 اسرائیلی شائق زخمی ہوگئے جب کہ 2 لاپتا ہیں۔ اسرائیلیوں نے ایک عرب ٹیکسی ڈرائیور کو بھی تشدد کا نشانہ بنایا اور نیم مردہ حالت میں چھوڑ کر فرار ہوگئے۔ سیلاب میں ہلاک ہونے والوں کے لیے ایک منٹ کی خاموشی کے اعلان کے باوجود اسرائیلی شائق اسٹیڈیم میں شور شرابہ کرتے رہے۔ اسرائیلی شائقین اس دوران عرب مخالف نغمے بھی گاتے رہے جس سے فلسطینی حامیوں میں غم اور غصے کی لہر دوڑ گئی۔ اسرائیلی وزیراعظم نے ایمسٹرڈیم سے اپنے شہریوں کو واپس لانے کے لیے دو طیارے ہنگامی طور پر بھیجنے کا حکم دیدیا۔ دوسری جانب اسرائیلی وزات خارجہ نے نیدرلینڈ میں اپنے سفارت کاروں سے رابطہ کرکے شہریوں کو ہدایت کی ہے کہ طیاروں کی آمد تک ہوٹلز تک محدود رہیں۔,world
408,مقبوضہ کشمیر میں بھارتی فوج کے میجر نے خودکشی کرلی,https://www.express.pk/story/2732183/indian-army-major-suicide-shooting-himself-kashmir,مقبوضہ کشمیر میں ذہنی دباؤ اور پست ہمتی کے باعث بھارتی فوج کے میجر نے خود کو گولی مار خودکشی کرلی۔ کشمیر میڈیا سروس کے مطابق کپواڑا کے اگلے محاذوں پر تعینات بھارتی فوج کے میجر کی لاش ان کے کمرے سے ملی۔ لاش کے سر پر گولی لگی ہوئی تھی اور قریب ہی اسلحہ پڑا تھا۔ ساتھی اہلکاروں نے اپنے میجر کو نیم مردہ حالت میں ملٹری اسپتال منتقل کیا جہاں زیادہ خون بہہ جانے کے باعث ان کی موت کی تصدیق کردی گئی۔ کشمیر پولیس نے ضروری کارروائی کے بعد بھارتی فوج کے میجر کی لاش آبائی علاقے روانہ کردی۔ پولیس کو بھارتی میجر کے کمرے سے خودکشی نوٹ نہیں ملا۔ پوسٹ مارٹم کرنے والے ڈاکٹرز نے بتایا کہ گولی کے زخم سے اندازہ ہوتا ہے کہ گولی خود ماری گئی تھی۔ پولیس کا کہنا ہے کہ واقعے کی تحقیقات کے لیے انکوائری کمیٹی تشکیل دیدی گئی۔ تاہم بھارتی فوج کی جانب سے تاحال کوئی بیان جاری نہیں کیا گیا اور نہ ہی خودکشی کرنے والے میجر کی شناخت ظاہر کی گئی۔ یاد رہے کہ مقبوضہ کشمیر میں ذہنی دباؤ اور پست ہمتی کے باعث بھارتی فوجیوں میں خودکشی کے واقعات عام ہیں اور یہ تعداد 600 سے زائد ہوچکی ہے۔,world
409,لبنان؛ اسرائیلی حملے میں حسن نصراللہ کے چچا  3 بیٹوں اور پوتے سمیت شہید,https://www.express.pk/story/2732172/hasan-nasarullah-uncle-alongwith-4sons-martyred-israeli-attack-lebanon,لبنان کے جنوبی علاقے میں اسرائیلی بمباری میں حزب اللہ کے شہید سربراہ حسن نصر اللہ کے چچا اپنے 3 بیٹوں اور ایک پوتے سمیت شہید ہوگئے۔ عرب میڈیا کے مطابق اسرائیلی طیارے نے جنوبی لبنان کے ضلع صور کے قصبے البزوریہ جو حسن نصر اللہ کی جائے پیدائش بھی ہے کے ایک گھر پر بمباری کی جس میں 4 افراد شہید ہوگئے۔ اس گھر کو حسن نصر اللہ کا آبائی گھر بھی کہا جاتا ہے۔ اسرائیلی بمباری میں شہید ہونے والوں میں حسن نصر اللہ کے چچا، ان کے 3 بیٹے اور ایک پوتا شامل ہیں۔ یاد رہے کہ ستمبر کے مہینے میں حزب اللہ کے سربراہ حسن نصر اللہ لبنان میں تنظیم کے ہیڈکوارٹر پر اسرائیلی بمباری میں اپنے دو ساتھیوں سمیت شہید ہوگئے تھے۔ جس کے بعد ان کے جانشین کے لیے مضبوط ترین امیدوار ہاشم صفی الدین کو بھی اسرائیل نے ایک حملے میں شہید کردیا تھا۔ حزب اللہ کے ان قائدین کی شہادتوں کے بعد عبوری سربراہ قاسم نعیم کو تنظیم کا نیا سربراہ منتخب کیا گیا ہے۔,world
410,ٹرمپ نے وائٹ ہاؤس چیف آف اسٹاف کیلیے کس خاتون کا انتخاب کیا؟ دلچسپ حقائق,https://www.express.pk/story/2732144/donald-trump-uselection2024-white-house-chief-of-staff-susie-wiles,ڈونلڈ ٹرمپ نے وائٹ ہاؤس کے چیف آف اسٹاف کے عہدے کے لیے اپنی انتخابی مہم کی خاتون منیجر 67 سالہ سوزی وائلز کا نام فائنل کرلیا۔ امریکی نشریاتی ادارے کے مطابق 67 سالہ سوزی وائلز وائٹ ہاؤس میں چیف آف اسٹاف بننے کا اعزاز حاصل کرنے والی پہلی خاتون ہوں گی۔ سوزی وائلز نے ٹرمپ کی انتخابی مہم کو بہت مربوط، منظم اور شاندار طریقے سے چلایا۔ جس نے ٹرمپ کی صدارتی الیکشن میں کامیابی میں کلیدی کردار ادا کیا۔ خیال رہے کہ چیف آف اسٹاف کی ذمہ داری وائٹ ہاؤس انتظامیہ کے کاموں کو منظم انداز سے کروانا ہوتا ہے جس میں امریکی صدر کی مصروفیات کا شیڈول طے کرنا اور دیگر حکومتی اور انتظامی اداروں سے رابطہ کروانا شامل ہے۔ اس لیے وائٹ ہاؤس چیف آف اسٹاف کی اہمیت بڑھ جاتی ہے۔ یہ عہدہ وائٹ ہاؤس میں سب سے سینیئر غیرمنتخب عہدہ ہے۔ ڈونلڈ ٹرمپ نے سوزی وائلز کو آئس میڈن قرار دیتے ہوئے کہا تھا کہ سوزن نے امریکی تاریخ کی سب سے بڑی سیاسی فتوحات میں سے ایک حاصل کرنے میں میری مدد کی۔ وہ ہوشیار، ذہین اور عالمی سطح پر قابلِ تعریف اور قابل احترام ہیں۔,world
411,بھارتی فوج کی ریاستی دہشت گردی میں 2 کشمیری نوجوان شہید,https://www.express.pk/story/2732135/barti-foj-ki-riasti-dsht-grdi-mi-2-kshmiri-nojoan-shid-1,مودی سرکار کے سیاہ قانون کے خلاف قرارداد کی منظوری کے اگلے ہی روز مقبوضہ کشمیر میں بھارتی فوج کی جارحیت میں مزید دو نوجوان شہید ہوگئے۔ کشمیر میڈیا سروس کے مطابق جنت نظیر وادی کے ضلع سوپور میں قابض بھارتی فوج نے سرچ آپریشن کے نام پر گھر گھر تلاشی لی۔ اس دوران چادر اور چار دیواری کے تقدس کو پامال کیا گیا۔ قابض بھارتی فوج نے ایک گھر پر اندھا دھند فائرنگ کردی جس کے نتیجے میں 2 کشمیری نوجوان شہید ہوگئے۔ بعد ازاں انسانی حقوق کی سنگین خلاف ورزی کرتے ہوئے بھارتی فوج نے شہدا کی لاشیں اہل خانہ کو دینے کے بجائے پولیس کے حوالے کردیں۔ کشمیر کی بھارت نواز کٹھ پتلی انتظامیہ نے نوجوانوں کو عسکریت پسند ثابت کرنے کی کوشش کرتے ہوئے کہا کہ نوجوان مسلح تھے اور مقابلے میں مارے گئے۔ شہدا کے اہل خانہ اور علاقہ مکینوں نے قابض بھارتی فوج کے خلاف شدید احتجاج کیا اور جدوجہد آزادیٔ کشمیر کے حق میں نعرے بازی کی۔ یاد رہے کہ دو روز قبل ہی مقبوضہ جموں کشمیر کی اسمبلی نے مودی سرکار کے کشمیر کی خصوصی حیثیت کے خاتمے کے سیاہ بل کے خاتمے اور آرٹیکل 370 کی بحالی کی قرار داد منظور کی تھی۔,world
412,بھارتی روپیہ امریکی ڈالر کے سامنے زمین بوس؛ تاریخ کی کم ترین سطح پر آگیا,https://www.express.pk/story/2732130/indian-rupee-falls-to-all-time-low-against-us-dollar,بھارتی روپیہ امریکی ڈالر کے مقابلے میں 84.37 کی اب تک کی کم ترین سطح پر آ گیا۔ عالمی خبر رساں ادارے کے مطابق بھارتی روپیہ جمعہ کو ابتدائی تجارت میں امریکی ڈالر کے مقابلے میں 5 پیسے گر کر 84.37 کی اب تک کی کم ترین سطح پر آ گیا۔ گزشتہ روز بھارتی روپیہ 1 پیسے گر کر امریکی ڈالر کے مقابلے 84.32 پر بند ہوا تھا اور آج دن کے آغاز سے ہی مزید گراوٹ جاری ہے۔ مودی سرکار کی مالیاتی پالیسی کو تنقید کا نشانہ بناتے ہوئے اپوزیشن جماعتوں اور اقتصادی ماہرین نے کہا ہے کہ ٹرمپ کے صدارتی عہدہ سنبھالنے کے بعد یہ صورت حال مزید گھمبیر ہوجائے گی۔ ماہرین کے نزدیک ڈالر کے مقابلے میں بھارتی روپے کی قدر میں مسلسل کمی کی وجہ غیر ملکی فنڈز کے مسلسل اخراج اور ڈومیسٹک ایکوئٹی میں مندی کا رجحان ہے۔ دوسری جانب فاریکس ٹریڈرز کا کہنا ہے کہ شرح سود میں کمی کا امریکی فیڈرل ریزرو کا حالیہ فیصلہ عالمی مالیاتی منظر نامے میں تبدیلی کا اشارہ ہے۔,world
413,امریکی فوجی جج نے نائن الیون کے مبینہ ماسٹرمائنڈ کے ساتھ ڈیل بحال کردی,https://www.express.pk/story/2732101/amriki-foji-jj-n-naen-alion-k-mbin-masrmaen-k-sat-il-bhal-krdi,امریکی فوجی جج نے نائن الیون  مبینہ ماسٹر مائنڈ خالد شیخ محمد اور دیگر2 ملزمان کے ساتھ معاہدوں کی ڈیل کو بحال کر دیا۔ غیرملکی خبر ایجنسی کے مطابق امریکی وزیردفاع لائیڈ آسٹن نے 3 ماہ قبل نائن الیون کے مبینہ ماسٹر مائنڈ خالد شیخ اور دیگر 2 ملزمان کے ساتھ معاہدہ ختم کرنے کا حکم دیا تھا۔ ایک امریکی عہدیدار نے نام ظاہر نہ کرنے کی شرط پر تصدیق کی کہ ائیرفورس کے کرنل اورجج میتھیو مک کال نے معاہدہ بحال کردیا ہے۔ جج نے اپنے فیصلے میں کہا کہ تینوں ملزمان کے ساتھ معاہدے قابل عمل اور درست ہیں۔ استغاثہ کے پاس فیصلے کے خلاف اپیل کرنے کا حق ہے تاہم ابھی یہ واضح نہیں کہ وہ اپیل کریں گے یا نہیں۔ رپورٹ میں مزید کہا گیا ہے کہ استغاثہ کی جانب سے سزائے موت کی درخواست نہ کرنے کی صورت میں تینوں ملزمان جرم قبول کرلیں گے۔ ترجمان پینٹاگون نے بیان میں کہا کہ ہم فیصلے کا جائزہ لے رہے ہیں اور اس وقت ہمارے پاس کہنے کو مزید کچھ نہیں ہے۔ امریکی محکمہ دفاع نے رواں سال جولائی میں بیان دیا تھا کہ نائن الیون کے مبینہ ماسٹر مائنڈ اور دیگر 2 ملزمان کے ساتھ ڈٰل کرلی گئی ہے تاہم امریکی وزیردفاع لائیڈ آسٹن نے 2 روز بعد ہی معاہدہ ختم کرنے کا اعلان کیا تھا۔ رپورٹ کے مطابق نائن الیون دہشت گرد حملوں کی مبینہ طور پر منصوبہ بندی کرنے والے خالد شیخ اور دیگر 2 ملزمان ولید محمد صالح مبارک بن عطاش اور مصطفیٰ احمد آدم الحوساوی  کیوبا میں امریکی بحری اڈے گونتا ناموبے میں بغیر کسی مقدمے کے برسوں سے قید ہیں۔,world
414,ٹرمپ کے کہنے پر بھی عہدہ نہیں چھوڑوں گا، سربراہ امریکی فیڈرل ریزرو,https://www.express.pk/story/2732094/trump-ke-kehnay-par-bhi-ohda-nahi-choroon-ga-sarbarah-amrici-firl-reserves,امریکا کے فیڈرل ریزرو کے سربراہ جیروم پاؤل نے کہا ہے کہ اگر نو منتخب صدر ڈونلڈ ٹرمپ حکم دیں گے تو بھی وہ عہدہ نہیں چھوڑیں گے۔ پاؤل نے فیڈرل ریزرو کی پالیسی میٹنگ کے بعد ایک پریس کانفرنس میں شرکت کی جہاں ان سے سوال کیا گیا کہ اگر ان سے پوچھا گیا تو کیا وہ استعفیٰ دیں گے تو جواب میں جیروم پاؤل نے ’نہیں‘ کہا۔ واضح رہے کہ جیروم پاؤل کے ٹرمپ کے ساتھ ان کے پہلے دور میں تعلقات کشیدہ تھے اور اس بات کی وسیع توقعات ہیں کہ واپس آنے والے صدر پاؤل کو ہٹانے کی کوشش کر سکتے ہیں۔ دوسری جانب فیڈرل بورڈ کے چیئرمین نے کہا کہ ان کی مدت ختم ہونے سے پہلے انہیں ہٹانے کی کوشش کی قانون کے تحت اجازت نہیں ہے۔,world
415,اسرائیل کا جہاز ساز کمپنی سے ایف-15 لڑاکا طیارے خریدنے کا معاہدہ,https://www.express.pk/story/2732069/asraeil-ka-jaz-saz-kmpni-s-25-aif-15-laka-tiar-khridn-ka-maaad,اسرائیل نے جہاز ساز کمپنی بوئنگ سے 25 جدید ایف-15 لڑاکا طیارے خریدنے کے لیے اربوں ڈالر کا معاہدہ کرلیا۔ خبرایجنسی رائٹرز کی رپورٹ کے مطابق اسرائیل کی وزارت دفاع نے بیان میں کہا کہ بوئنگ کمپنی سے جدید طرز کے ایف-15 لڑاکا طیارے خریدنے کے لیے معاہدے پر دستخط کردیے گئے ہیں۔ بیان میں کہا گیا کہ 5.2 ارب ڈالر مالیت کا معاہدہ امریکی انتظامیہ اور کانگریس کی جانب سے رواں برس کے شروع میں منظور کردہ امریکی امدادی پیکج کا حصہ تھا اور اس میں 25 اضافی ایئرکرافٹ کا آپش بھی شامل کیا گیا تھا۔ اسرائیلی وزارت دفاع نے بتایا کہ ایف-15 آئی اے طیاروں کی فراہمی 2031 میں شروع ہوگی اور یہ سالانہ 4 سے 6 طیاروں کی بنیاد پر ہوگی۔ بوئنگ سے حاصل ہونے والے طیارے اسلحہ سسٹم سے مزین ہوں گے، جو اسرائیل کے موجودہ ہتھیاروں کے ساتھ ساتھ اضافی رینج اور پے لوڈ کے ساتھ ہوں گے۔ اسرائیل کی وزارت دفاع نے کہا کہ اس پیش رفت سے اسرائیلی ایئرفورس کو مشرق وسطیٰ میں موجودہ اور مستقبل میں درپیش چیلنجز سے نمٹنے کے لیے اپنی اسٹریٹجک برتری برقرار رکھنے میں مدد ملے گی۔ وزارت دفاع کے ڈائریکٹر جنرل ائیال زیمیر نے کہا کہ یہ ایف-15 طیارے رواں برس کے شروع میں تیسرے ایف-35 اسکوارڈن کے ساتھ حاصل کیے گئےتھے، جس سے ہماری فضائی طاقت اور اسٹریٹجک صلاحتیوں میں اضافے کا اظہار ہوتا ہے اور یہ موجودہ جنگ کے دوران اہم ثابت ہوگا۔ انہوں نے کہا کہ حکومت نے 7 اکتوبر 2023 کو شروع ہونے والی جنگ کے دوران یہ معاہدے کیے ہیں، جن کی 40 ارب ڈالر ہے۔ ان کا کہنا تھا کہ غیرمعمولی سطح پر اسلحے اور باردو کی جدت کے لیے فوری نوعیت کی ضروریات پر توجہ مرکوز کرتے ہوئے ہم طویل مدتی اسٹریٹجک صلاحیت پر سرمایہ کاری کر رہے ہیں۔ خیال رہے کہ بوئنگ کے ساتھ ایف-15  کا معاہدہ روان سال کا دوسرا بڑا معاہدہ ہے، اگست میں ایل ال اسرائیل ایئرلائنز نے بوئنگ کے ساتھ 737 میکس کے 2.5 ارب ڈالر مالیت کے 31 طیاروں کے حصول کے لیے معاہدہ کیا تھا۔ بوئنگ اسرائیل کے صدر ایڈو نیہوشٹان نے کہا کہ ہم ایف-15 آئی اے طیاروں کی معیاری عسکری راستوں سے فراہمی کے لیے امریکا اور اسرائیل کی حکومتوں کے ساتھ کام جاری رکھیں گے۔,world
416,کملا ہیرس کی شکست بڑا دھچکا ہے، جوبائیڈن,https://www.express.pk/story/2732058/kmla-irs-ki-shkst-ba-dchka-jobaein,امریکی صدر جوبائیڈن نے صدارتی انتخاب میں ڈونلڈ ٹرمپ کی فتح کے بعد کہا ہے کہ عوام کا فیصلہ تسلیم کرتے ہیں، الیکشن میں کملا ہیرس کی شکست بڑا دھچکا ہے۔ مغربی میڈیا کے مطابق امریکی صدارتی انتخابات میں سابق صدر ڈونلڈ ٹرمپ  کی فتح کے بعد اپنے پہلے بیان میں جوبائیڈن نے کہا ہے کہ کل ٹرمپ سے بات کی اورانہیں مبارکباد دی۔ وائٹ ہاؤس کے روز گارڈن میں خطاب جاری رکھتے ہوئے امریکی صدر نے کہا کہ عوام کا فیصلہ تسلیم کرتے ہیں، امریکی عوام پرامن اور منظم منتقلی کے مستحق ہیں۔ انہوں نے مزید کہا کہ کملا ہیرس کی شکست اگرچہ بڑا دھچکا ہے تاہم شکست کا مطلب یہ نہیں ہے کہ ہم ہار گئے ہیں۔ جوبائیڈن نے مزید کہا کہ وہ اپنی انتظامیہ کو صدر منتخب ہونے والی ٹیم کے ساتھ اقتدار کی ’’پرامن اور منظم منتقلی‘‘کے لیے کام کرنے کی ہدایت کریں گے، قوم پر زور دیں گے کہ وہ اتحاد کو اپنائے اور ہیرس پر ٹرمپ کی فیصلہ کن فتح کے بعد امریکہ کے انتخابی نظام پر اپنا اعتماد بحال کرے۔,world
417,حزب اللہ کے راکٹ حملے میں ایک اسرائیلی فوجی ہلاک اور 3 زخمی,https://www.express.pk/story/2732043/hzb-all-k-rak-hml-mi-aik-asraeili-foji-lak-aor-3-zkhmi,اسرائیلی فوج نے تصدیق کی ہے کہ حزب اللّٰہ کے راکٹ کے حملے میں ان کا 1 اہلکار ہلاک اور 3 زخمی ہوگئے۔ اسرائیلی میڈیا کے مطابق فوجی ترجمان کے بیان میں کہا گیا ہے کہ حزب اللہ کے حملے میں مارا گیا فوجی یروشلم کے 605 ویں کامبیٹ انجینئرنگ بٹالین کے 20 سالہ سارجنٹ ایریل سوسنوف تھا۔ اسرائیلی فوج کی جانب سے جاری بیان میں کہا گیا ہے کہ حزب اللہ کے راکٹ حملے میں 3 اہلکار زخمی بھی ہوئے جن میں سے ایک کی حالت نازک ہے۔ لبنان کی حزب اللہ کے ساتھ جھڑپ میں مارے جانے والے اسرائیلی فوجیوں کی تعداد 62 ہوگئی جب کہ 500 کے قریب زخمی ہیں۔ حماس اور لبنان کے ساتھ جھڑپوں میں ہلاک اسرائیلی فوجیوں کی تعداد 400 سے زائد ہے۔,world
418,بارک اوباما کی ٹرمپ کو مبارکباد؛ شکست پر کملا ہیرس کو کیا کہا؟,https://www.express.pk/story/2732039/barak-obama-on-trump-victory-uselection2024-agaianst-kamala-harris,امریکا کے سابق صدر بارک اوباما نے صدارتی الیکشن میں فتح حاصل کرنے والے ڈونلڈ ٹرمپ کو مبارک باد دی اور اپنی دوست کملا ہیرس کی شکست پر بھی ردعمل دیا۔ امریکا کے مسلسل دو بار صدر رہنے والے سیاہ فام بارک اوباما نے کہا ہے کہ صدارتی انتخاب کا نتیجہ ہماری توقعات اور امیدوں کے برعکس سامنے آیا ہے۔ سابق صدر نے کہا کہ بہت سارے معاملات پر مخالف امیدوار ٹرمپ کے ساتھ گہرے اختلافات کے باوجود جمہوریت کا تسلسل برقرار رکھنے کے لیے اقتدار کی پُرامن منتقلی کو ہمیشہ خندہ پیشانی سے قبول کرنا چاہیے۔ بارک اوباما نے مزید کہا کہ ہمیں یہ بھی تسلیم کرنا ہوگا کہ ہمارا نقطۂ نظر ہمیشہ کامیاب نہیں ہو سکتا۔ ٹرمپ اور وینس کو مبارک باد دیتا ہوں۔ سابق امریکی صدر بارک اوباما نے لکھا کہ مجھے اور اہلیہ مشعل کو کملا ہیرس اور نائب صدر کے لیے امیدوار گورنر ٹم والز پر فخر ہے۔ دونوں غیر معمولی شخصیات ہیں اور غیرمعمولی انتخابی مہم چلائی۔ امریکی عوام کو مخاطب کرتے ہوئے بارک اوباما نے کہا کہ کا امریکا جیسے بڑے ملک میں جہاں مختلف رنگ و نسل کے لوگ رہتے ہیں، ضروری نہیں کہ ہم ہمیشہ ایک دوسرے کی رائے سے اتفاق کریں۔,world
419,سوئٹزرلینڈ؛ نقاب پر پابندی اور خلاف ورزی پر سزا کا اطلاق یکم جنوری سے ہوگا,https://www.express.pk/story/2732032/switzerland-burqa-niqab-ban,سوئٹزرلینڈ میں 'برقع پر پابندی' کے بل کا اطلاق یکم جنوری 2025 سے ہوگا۔ عالمی خبر رساں ادارے کے مطابق حکومت نے اعلان کیا ہے کہ عوامی مقامات پر چہرے کو ڈھانپنے اور برقع پہننچے پر پابندی اور اس کی خلاف ورزی پر ایک ہزار سوئس فرانک جرمانے کی سزا آئندہ برس کے پہلے دن سے نافذالعمل ہوگی۔ گورننگ فیڈرل کونسل نے ایک بیان میں کہا کہ اس پابندی کا اطلاق طیاروں اور سفارتی یا قونصلر احاطے پر نہیں ہوگا جب کہ عبادت گاہوں اور دیگر مقدس مقامات پر بھی چہرے ڈھانپے کی اجازت ہوگی۔ بیان میں کہا گیا ہے کہ چہرہ ڈھانپنے کی اجازت صحت اور حفاظت سے متعلق وجوہات، مقامی رسم و رواج یا موسمی حالات کی وجہ سے بھی رہے گی۔ اس کے علاوہ فنکارانہ اور تفریحی بنیادوں پر یا اشتہارات کے لیے بھی اجازت ہوگی۔ علاوہ ازیں اگر اظہار رائے اور اجتماع کی آزادی کو استعمال کرنے میں ذاتی تحفظ کے لیے چہرہ ڈھانچے کی ضرورت ہو، تو اس کی اجازت دی جانی چاہیے بشرط کہ ذمہ دار اتھارٹی پہلے ہی اس کی منظوری دے چکی ہو تاکہ امن عامہ میں خلل پیدا نہ ہو۔ یاد رہے کہ برقع پابندی سے معروف اس بل پر 2021 میں ریفرنڈم کرایا گیا تھا اور 2023 میں منظوری پارلیمنٹ سے بھی لی گئی تھی تاہم اس پر عمل درآمد نہیں کرایا گیا تھا۔,world
420,ٹرمپ اسرائیل کی حماس اور لبنان کیساتھ جنگوں کا فاتحانہ خاتمہ چاہتے ہیں، ترجمان ریپبلکن پارٹی,https://www.express.pk/story/2732020/donald-trump-gop-israel-hamas-lebanon-war,امریکی صدارتی الیکشن کی فاتح جماعت ریپبلکن کی ترجمان نے کہا ہے کہ ڈونلڈ ٹرمپ فیصلہ کن فتح کے ساتھ اسرائیل جنگ جلد ختم کرنا چاہتے ہیں۔ یہ بات ریپبلکن پارٹی کی ترجمان الزبتھ پپکو نے چینل 12 نیوز سے بات کرتے اس سوال کے جواب میں کہی جس میں پوچھا گیا تھا کہ ٹرمپ نے فاتحانہ خطاب میں نئی جنگیں نہ چھیڑنے اور جاری جنگیں روکنے کا عہد کیا۔ نیوز اینکر نے سوال کیا کہ اسرائیل کی غزہ اور لبنان میں جنگوں پر ان کا کیا کہنا ہے۔ فاتح جماعت کی ترجمان نے اسرائیل حماس جنگ کی طوالت کے لیے موجودہ صدر جوبائیڈن کی انتظامیہ کو مورد الزام ٹھہراتے ہوئے کہا کہ امریکی سیاسی تحفظات نے وہاں 'غیر ضروری خونریزی' کی ہے۔ ریپبلکن پارٹی کی ترجمان نے مزید کہا امریکا کے نومنتخب صدر ڈونلڈ ٹرمپ فیصلہ کن فتوحات کے ساتھ اسرائیل کو جلد اپنی جنگیں سمیٹتے ہوئے دیکھنا چاہتے ہیں۔ ترجمان نے اس توقع کا اظہار کیا کہ ٹرمپ اسرائیلی جنگوں کو جیت کر ختم کر دیں گے، سو فیصد، اُسی طرح جیسے وہ جنگوں کو ہمیشہ کے لیے ختم کرنے کی بات کرتے آئے ہیں۔ ریپبلکن پارٹی کی ترجمان نے مزید کہا کہ حماس کے 7 اکتوبر 2023 کے اسرائیل پر حملے کے وقت اگر ٹرمپ صدر ہوتے تو مجھے یہ بھی یقین ہے کہ 8 اکتوبر کا ردعمل بہت مختلف ہوتا۔ ترجمان نے کہا کہ ڈونلڈ ٹرمپ کی ہمیشہ سے کوشش رہی ہے کہ کم سے کم معصوم جانوں کا نقصان ہو۔ دوسری جانب ماہرین کا کہنا ہے کہ اگر امریکی یرغمالی رہا نہ ہوئے تو ٹرمپ حماس اور حزب اللہ پر فیصلہ کن حملوں کے لیے اسرائیل کی مدد کریں گے۔,world
421,اسرائیل کی لبنان کے تاریخی شہر پر بمباری؛ 40 افراد جاں بحق,https://www.express.pk/story/2732009/israel-attack-in-lebanons-on-ancient-baalbek-killed-40,"اسرائیل نے لبنان کے مشرقی شہر بعلبک میں تاریخی قلعے اور ایک گنجان آباد محلے کو نشانہ بنایا۔ عالمی خبر رساں ادارے کے مطابق اسرائیلی فضائی حملے میں سلطنت عثمانیہ کے دور کی ایک تاریخی عمارت تباہ ہوگئی۔ یہ عمارت ایک ایسے علاقے میں واقع ہے جس کی درجہ بندی ایک ورثے کے طور پر کی گئی۔ لبنان کی وزارت ثقافت کے ایک اہلکار نے نام ظاہر نہ کرنے کی شرط پر بتایا کہ بعلبک قلعے سے متصل تباہ ہونے والی تاریخی عمارت کو محکمہ ثقافت نے ورثہ کی حیثیت دی تھی جو سلطنت عثمانیہ کے دور میں تعمیر کی گئی تھی۔ اسرائیلی فوج کے لبنان کے تاریخی شہر پر حملے میں جاں بحق ہونے والوں کی تعداد 40 ہوگئی جب کہ درجنوں زخمی ہیں۔ یاد رہے کہ ""سورج کا شہر"" کہلائے جانے والا لبنان کا تاریخی شہر بعلبک اپنے آثار قدیمہ کے مقامات کے لیے جانا جاتا ہے، جن میں سے اکثر رومی دور سے تعلق رکھتے ہیں۔ لبنان کے محکمۂ صحت کے مطابق اکتوبر 2023 سے اسرائیلی حملوں میں 3 ہزار 50 افراد جاں بحق اور 13 ہزار 700 سے زائد زخمی ہوچکے ہیں۔",world
422,امریکا کی نئی’سیکنڈ لیڈی‘ بھارتی نژاد خاتون ہیں,https://www.express.pk/story/2731989/uselection2024-vp-jd-vance-america-second-lady-usha-vance-indian,ڈونلڈ ٹرمپ نے صدارتی الیکشن میں کامیابی کے بعد اپنے نامزد کردہ  نائب صدر جے ڈی وینس اور ان کی اہلیہ اوشا وینس کو بھی مبارک باد دی۔ امریکی نائب صدر جے ڈی وینس کی اہلیہ اوشا چلکوری کا تعلق بھارتی ریاست آندھرا پردیش کے ایک گاؤں وڈلورو سے ہے۔ ان کا خاندان 50 سال قبل بیرون ملک چلا گیا تھا۔ اوشا چلکوری کی پیدائش 1986 میں امریکا میں سان ڈیاگو کے ایک قصبے میں ہوئی تھی اور امریکا میں ہی پلی بڑھیں، تعلیم حاصل کیں۔ قانون کی تعلیم حاصل کرنے کے دوران اوشا کی ملاقات جے ڈی وینس سے ہوئی اور دونوں نے 2014 میں شادی کی۔ ان کے 3 بچے ہیں جن کی عمریں 6، 4 اور 2 سال ہیں۔ زمانہ طالب علمی میں دونوں طلبا رہنما کے طور پر متحرک رہے۔ قانون اور سیاست میں دلچسپی گہری دوستی اور پھر شادی کی وجہ بنی۔ تعلیم مکمل کرنے کے بعد اوشا نے قانون کی پریکٹس شروع کی۔ جے ڈی وینس بھی قانون اور علاقائی سیاست میں بھی متحرک ہوئے۔ جے ڈی وینس اس وقت ریپبلکن پارٹی کے سینیٹر بھی ہیں تاہم ٹرمپ کی فتح کے بعد وہ جنوری میں نائب صدر کا عہدہ سنبھالیں گے۔,world
423,حسیناؤں کے جھرمٹ میں رہنے والے ٹرمپ کے معاشقے، جنسی اسکینڈلز، 3 شادیاں اور 5 بچے,https://www.express.pk/story/2731988/donald-trump-sex-scandals-wives-children,اپنی رنگین مزاجی، مضحکہ خیز بیانات اور جارحانہ اقدامات کے باعث ڈونلڈ ٹرمپ امریکی تاریخ کے متنازع ترین صدر رہے ہیں اور ان کی نجی زندگی کے گوشے کبھی قابل فخر نہیں رہے۔ ریئلٹی ٹی وی اسٹار ڈونلڈ ٹرمپ اپنے گرد حسیناؤں کا جھرمٹ چاہتے ہیں اور 20 سال تک مقابلہ حسن کرانے والی تنظیم مس یونیورس کے مالک ہونے کے باعث ان کو یہ مواقع ملتے رہے۔ ان کی حسن پرستی کا عالم یہ ہے کہ ڈونلڈ ٹرمپ اپنی سیکرٹری کے لیے فیشن ماڈل کا انتخاب کرتے تھے۔ ان کی ایک سیکرٹری سابق ملکہ حسن بھی رہی ہیں۔ ڈونلڈ ٹرمپ پر 1970 سے تاحال 26 خواتین کے ساتھ جنسی ہراسانی کے الزامات سامنے آئے۔ جن میں فحش اداکارہ اسٹارمی کے ساتھ جنسی اسکینڈل نے سب سے زیادہ شہرت حاصل کی۔ ڈونلڈ ٹرمپ نے تین شادیاں کیں اور تینوں بیگمات کا فیشن اور شوبز انڈسٹری سے کسی نہ کسی طرح تعلق رہا ہے۔ ٹرمپ نے پہلی شادی 1977 میں چیک ماڈل اور ایتھلیٹ ایوانا زیلنیکووا سے کی جن سے ٹرمپ کے دو بیٹے اور ایک بیٹی ہیں۔ ٹرمپ کا ایک معاشقہ پکڑے جانے پر اہلیہ نے 13 سال بعد طلاق لی جو اُس وقت کی مہنگی ترین طلاق تھی۔ پہلی بیوی سے طلاق کے 3 سال بعد ڈونلڈ ٹرمپ نے 1993 میں اداکارہ مارلا میپلز سے شادی کی جن سے ایک بیٹی بھی ہوئی تاہم یہ شادی بھی ٹرمپ کے افیئرز کی وجہ سے نہ چل سکی اور محض 6 سال بعد طلاق ہوگئی۔ بعد ازاں ٹرمپ نے سلووانیا سے تعلق رکھنے والی ماڈل میلانیا سے شادی کی جن سے ان کی ایک اولاد بھی ہے اور اس دوران بھی جنسی اسکینڈل نے 78 سالہ ٹرمپ کا پیچھا نہیں چھوڑا نہیں۔ دو جنسی اسکینڈلز پر مقدمات بھی ہیں جن میں سے ایک میں ڈونلڈ ٹرمپ کو خاتون لکھاری ای جین کیرول کی جانب سے جنسی زیادتی کے الزام کی تردید پر ہتک عزت میں 88 ملین ڈالر جرمانے کا سامنا کرنا پڑا۔ اسی طرح پورن اسٹار اسٹورمی ڈینیئل کیساتھ 2006 میں ڈونلڈ ٹرمپ نے جنسی تعلق قائم کیا اور جب صدارتی الیکشن لڑنے کے لیے نامزدگی جمع کرائی تو اپنے وکیل مائیکل کوہن کے ذریعے خاموش رہنے کے لیے ایک لاکھ 30 ہزار ڈالر ادا کیے۔ تاہم پورن اسٹار کو رقم کی ادائیگی کا معاملہ بھی عدالت جا پہنچا اور ٹرمپ کو یہ بات چھپانے کے الزام میں مجرم بھی قرار دیا جا چکا ہے۔,world
424,صدارتی الیکشن میں فتح؛ ڈونلڈ ٹرمپ کی دولت میں کھربوں روپے اضافہ,https://www.express.pk/story/2731976/trump-truth-social-increase,امریکی صدارتی الیکشن کے فاتح ڈونلڈ ٹرمپ کے الیکٹورل ووٹس بڑھ کر 277 سے 295 ہوگئے اسی طرح ان کی جائیداد میں بھی اچانک بہت بڑا اضافہ دیکھا گیا۔ عالمی خبر رساں ادارے کے مطابق ڈونلڈ ٹرمپ نے 2021 میں اپنے ٹوئٹر اکاؤنٹ پر پابندی اور اسے بند کیے جانے کے بعد سوشل میڈیا پلیٹ فارم لانچ کرنے کا فیصلہ تھا جو ٹرمپ میڈیا اینڈ ٹیکنالوجی گروپ کے تحت فروری 2022 میں ٹروتھ سوشل کے نام سے آغاز کیا تھا۔ ٹرمپ کے صدارتی الیکشن میں کامیاب ہوتے ہی سوشل میڈیا کمپنی Truth Social کی پری مارکیٹ ٹریڈنگ میں 35 فیصد اضافہ ہوا جس کے بعد اس کی مالیت 9 ارب ڈالر ہوگئی۔ اس اضافے کے ساتھ کمپنی کے اثاثوں میں ایک ارب ڈالر ( 2 کھرب ، 77 ارب 83 کروڑ 74 لاکھ روپے ) کا اضافہ ہوا۔ اس طرح وہ کمپنی جس کے زیادہ تر شیئرز کے مالک ٹرمپ ہیں نے اب پرواز بھرنا شروع کی ہے۔ اس سے قبل یہ خیال ظاہر کیا جا رہا تھا کہ ٹروتھ سوشل مسلسل نقصان کے باعث بند ہوسکتی ہے تاہم ٹرمپ کے صدر منتخب ہوتے ہی حوصلہ افزا ہونے سے کمپنی کا مستقبل روشن ہوتا نظر آتا ہے۔,world
425,آسٹریلوی وزیر خارجہ کا بھارت پر سکھوں کو نشانہ بنانے کا الزام,https://www.express.pk/story/2731958/australian-foreign-minister-ka-india-par-sikhs-ko-target-krny-ka-ilzam,کینبرا: آسٹریلوی وزیر خارجہ نے بھارت پر کینیڈا میں سکھوں کو نشانہ بنانے کا الزام لگادیا۔ بھارتی وزیر خارجہ جے شنکر کے دورہ آسٹریلیا کے دوران ان سے ملاقات میں آسٹریلوی وزیر خارجہ پینی وونگ نے کینیڈا میں سکھوں کو نشانہ بنانے پر تشویش کا اظہار کیا۔ پینی وونگ نے کہا کہ سکھ برادری سمیت دیگر لوگوں کو آسٹریلیا میں محفوظ پناہ اور احترام کا حق ہے، ہم کینیڈا کے عدالتی عمل کا احترام کرتے ہیں اور ان واقعات کی صاف و شفاف تحقیق کا مطالبہ کرتے ہیں۔ پینی وونگ نے مزید کہا کہ آسٹریلیا میں قانون کی حکمرانی، عدلیہ کی آزادی اور تمام ممالک کی خودمختاری جیسے معاملات کے سلسلے میں ایک اصولی موقف موجود ہے۔ کینیڈا واحد ملک نہیں جس نے بھارتی اہلکاروں پر غیر ملکی سرزمین پر قتل کی سازش کرنے کا الزام لگایا۔ بین الاقوامی میڈیا کے مطابق بھارتی انٹیلی جنس ایجنسیوں کو کینیڈین شہری ہردیپ سنگھ نجر سمیت کئی سکھ رہنماؤں کے ناموں پر مشتمل فہرست دی گئی تھی۔ کینیڈا کی حکومت نے تحقیقات کے بعد بتایا کہ ہردیپ سنگھ کے قتل کا حکم بھارتی انٹیلی جنس نے دیا تھا۔ بھارت کی دیگر ممالک میں تخریب کاری اور دہشت گردانہ کارروائیوں کی ایک طویل تاریخ ہے۔ خفیہ ایجنسی ”را“ کے عالمی سطح پر دہشت گردی اور ٹارگٹ کلنگ کے دہشت گردانہ منصوبے نہ صرف اس خطے بلکہ پوری دنیا کے لئے تباہ کن ثابت ہو رہے ہیں۔,world
426,جرمنی میں حکومتی اتحاد کا شیرازہ بکھر گیا، قبل از وقت انتخابات متوقع,https://www.express.pk/story/2731943/germany-mein-hakoomati-ittehaad-ka-sharazah-bikhar-gaya-qabal-az-waqt-intikhabaat-mutawaqqa,جرمنی میں کے چانسلر اولاف شولز نے اپنے وزیر خارجہ لنڈنر کو برطرف کر دیا ہے اور قبل از انتخابات کا عندیہ دیا ہے۔ امریکا میں ڈونلڈ ٹرمپ کی کامیابی کے چند گھنٹوں بعد یورت کی سب سے بڑ ی معیشت میں سیاسی افراتفری پھیل گئی ہے۔ فری ڈیموکریٹس (ایف ڈی پی) پارٹی کے وزیر خزانہ کرسچن لنڈنر کو برطرف کرنے کے بعد توقع ہے کہ شولز اپنی سوشل ڈیموکریٹس اور گرینز کے ساتھ اقلیتی حکومت کی سربراہی کریں گے۔ غیر ملکی میڈیا کے مطابق جنوری میں چانسلر اولاف شولز کو اعتماد کا ووٹ لینے کا کہا جائے گا، توقع ہے کہ یورپ کی سب سے بڑی معیشت میں قبل از انتخابات ہونے جا رہے ہیں۔,world
427,انتخابی مہم میں ساتھ دینے والوں کا شکریہ، شکست کے بعد کملا ہیرس کا خطاب,https://www.express.pk/story/2731942/intikhabi-muhim-mein-sath-dainay-walon-ka-shukriya-shikast-ke-baad-kamla-hirs-ka-khitaab,امریکی صدارتی انتخابات میں ڈونلڈ ٹرمپ کے مد مقابل کملا ہیرس نے شکست کے بعد اپنے خطاب میں انتخابی مہم میں ساتھ دینے والوں کا شکریہ ادا کیا۔ ڈیموکریٹک امیدوار کملا ہیرس نے اپنے خطاب میں کہا کہ میں تسلیم کرتی ہوں مجھے شکست ہوئی ہے، لیکن اقتدار کی ڈونلڈ ٹرمپ کے ہاتھوں پرامن منتقلی کے لیے پر عزم ہوں۔ انہوں نے کہا کہ جمہوریت کا اصل حسن یہی ہے کہ اکثریت کی رائے کا احترام کیا جائے، میں نے اپنی انتخابی مہم کے دوران امریکی عوام کو یکجا کرنے کی کوشش کی۔ کملا ہیرس کا کہنا تھا کہ ہماری لڑائی بہتر مستقبل کے لیے ہے جو جاری رکھی جائے گی، اور ملک میں گن وائلنس سے شہریوں کو محفوظ رکھنے کی کوششیں بھی جاری رہیں گی۔,world
428,امریکی صدارتی مہم پر 16 ارب ڈالر خرچ,https://www.express.pk/story/2731939/amreci-sadaarti-muhim-par-16-arab-dollar-kharch,"امریکی صدارتی انتخاب کی دھوم پوری دنیا میںرہی جو مہنگا ترین رہا ۔ امیدواروں نے انتخابی مہم پر 16 ارب ڈالر خرچ کرڈالے۔ امریکی میڈیا کے مطابق گذشتہ انتخابی مہم کے دوران 15 ارب ایک کروڑ ڈالر خرچ کئے گئے ۔کملا ہیرس نے ایک ارب ڈالراور ٹرمپ نے 382 ملین ڈالر اکٹھے کئے, اضافی 694 ملین ڈالر متعلقہ کمیٹیوں سے وصول کئے گئے۔اخراجات کا بڑا حصہ  10 ارب 50 کروڑ ڈالر اشتہارات پر خرچ کئے گئے۔",world
429,افغان طالبان کو ٹرمپ کی کامیابی کے بعد امریکا کے ساتھ نئے دور کی امید,https://www.express.pk/story/2731922/afghan-talban-ko-rmp-ki-kamiabi-k-baad-amrika-k-sat-ne-dor-ki-amid,افغانستان کی طالبان حکومت نے کہا ہے کہ انہیں ڈونلڈ ٹرمپ کی صدارتی انتخاب میں کامیابی کے بعد توقع ہے کہ امریکا کے ساتھ نئے دور کا آغاز ہوگا۔ غیرملکی خبرایجنسی اے ایف پی کی رپورٹ کے مطابق افغان وزارت خارجہ کے ترجمان عبدالقاہر بلخی نے سماجی رابطے کی ویب سائٹ ایکس پر بیان میں کہا کہ حکومت کو امید ہے ٹرمپ انتظامیہ دونوں ممالک کے درمیان تعلقات کے فروغ میں پیش رفت کے لیے حقیقت پسندانہ اقدامات کریں گی۔ انہوں نے کہا کہ حکومت کو امید ہے کہ امریکی صدارتی انتخاب کے بعد دونوں ممالک تعلقات کا ایک نیا باب شروع کرنے کے اہل ہوں گے۔ ترجمان نے کہا کہ ڈونلڈ ٹرمپ نے اپنے پہلے دور صدارت میں طالبان کے ساتھ امن معاہدے کی سربراہی کی تھی اور 2021 میں امریکی فوج کی واپسی کے لیے راستہ ہموار کیا تھا اور اس کے نتیجے میں 20 برس بعد افغانستان میں غیرملکی فورسز کا قبضہ ختم ہوگیا تھا۔ یاد رہے کہ طالبان اور امریکا کے درمیان امن معاہدے پر دستخط 29 فروری 2020 کو ہوئے تھے اور قطر کے دارالحکومت دوحہ میں مذاکرات کے موقع پر ڈونلڈ ٹرمپ امریکی صدر تھے اور انہوں نے اس کی نگرانی کی تھی اور ان مذاکرات میں اس وقت کی افغان حکومت کو شامل نہیں کیا گیا تھا۔ ڈونلڈ ٹرمپ کی جماعت ریپبلکنز نے ان کے بعد منتخب ہونے والے صدر جوبائیڈن کی جانب سے امریکی فوج کی دستبرداری کے فیصلے کو جلدبازی قرار دیتے ہوئے تنقید کی تھی کیونکہ امریکی فوج کی جلد بازی میں واپسی کے دوران ہی طالبان نے افغانستان کا کنٹرول سنبھال لیا تھا۔ جوبائیڈن پر ایک تنقید یہ بھی کی گئی تھی کہ انہوں نے دوحہ معاہدے میں فوج کی دستبرداری کے حوالے سے کیے گئے معاہدے کے تحت طالبان کے سامنے کوئی شرط رکھے بغیر جنگ بندی کرتے ہوئے فوج واپس بلالی۔ بعدازاں امریکا نے طالبان حکومت کو تسلیم نہیں کیا اور اس کی وجہ سے دنیا کے دیگر ممالک بھی افغان حکومت کو قبول نہیں کر رہے ہیں اور اس کی وجہ خواتین کے روزگار اور تعلیم پر پابندیوں سمیت انسانی حقوق کو قرار دیا جاتا ہے اور اقوام متحدہ نے بھی اس حوالے سے تشویش کا اظہار کیا تھا۔ قندہار میں محکمہ اطلاعات اور ثقافت کے سربراہ انعام اللہ سمنگانی نے سماجی رابطے کی ویب سائٹ ایکس پر بیان میں کہا کہ امریکی خود ایک خاتون کو اپنے ملک کی قیادت دینے کو تیار نہیں ہیں۔ کابل میں سابق رکن پارلیمنٹ فوزیہ کوفی نے ٹرمپ کو کامیابی پر مبارک باد دی لیکن امریکی فوج کی دستبرداری اور خواتین کے حقوق کے حوالے سے طالبان حکومت پر دباؤ نہ ڈالنے پر تنقید کی۔ انہوں نے کہا کہ ایک کاروباری شخصیت کی حیثیت سے انہیں یہ سمجھنا چاہیے کہ کوئی بھی قوم اپنی نصف آبادی کو کام اور تعلیم سے روک کر طویل مدتی ترقی حاصل نہیں کرسکتی ہے۔,world
430,کملا ہیرس کا ٹرمپ سے ٹیلی فونک رابطہ، انتخابات میں کامیابی پر مبارک باد,https://www.express.pk/story/2731919/harris-called-trump-to-concede-us-presidential-election,ڈیموکریٹ کی نائب صدر کملا ہیرس نے صدارتی انتخابات میں شکست تسلیم کرتے ہوئے ڈونلڈ ٹرمپ کو ٹیلی فون پر مبارک باد دی ہے۔ فرانسیسی خبررساں ادارے کی رپورٹ کے مطابق کملا ہیرس نے صدارتی انتخابات میں کامیابی پر ٹرمپ کو مبارک باد دی اور اُن کے لیے نیک خواہشات کا بھی اظہار کیا۔ رپورٹ میں بتایا گیا ہے کہ ڈیموکریٹ کی نائب صدر نے ری پبلکنز کے فاتح امیدوار ٹرمپ سے پُرامن انتقال اقتدار کی منتقلی پر تبادلہ خیال بھی کیا۔ کملا ہیرس کے قریبی ذرائع نے بتایا کہ شکست کے بعد ڈٰیموکریٹ کی امیدوار بدھ کے روز اپنے حامیوں سے خطاب کریں گی اور شکست پر اظہار خیال بھی کریں گی۔ امریکی میڈیا کا کہنا ہے کہ کملا ہیرس نے اپنے حامیوں کو ہاورڈ یونیورسٹی پہنچنے کی ہدایت کردی ہے جہاں وہ خطاب کے دوران اپنی شکست تسلیم کریں گی۔ اُدھر امریکی میڈیا کے مطابق ریاست مشی گن سے بھی نومنتخب صدر ٹرمپ نے 15 الیکٹورل ووٹ حاصل کرلیے جس کے بعد انہیں ملنے والے ووٹو کی تعداد 292 تک پہنچ گئی ہے۔ امریکی میڈیا کے مطابق کملا ہیرس 224 الیکٹورل ووٹ حاصل کر سکی ہیں۔,world
431,ٹرمپ کی کامیابی پر فرانس، جرمنی کا یورپی یونین کو متحد ہونے پر زور,https://www.express.pk/story/2731916/trump-kamyabi-francegemany-europeanunion-mutahid-zor,یورپی یونین کے دو طاقت ور اراکین فرانس اور جرمنی نے امریکی صدارتی انتخاب میں ڈونلڈ ٹرمپ کی کامیابی پر یونین کو متحد ہونے اور قریبی رابطے رکھنے پر زور دیا ہے۔ خبرایجنسی رائٹرز کی رپورٹ کے مطابق فرانس اور جرمنی نے اپنے جواب کے لیے بات چیت کے بعد بیان جاری کیا اور یورپی یونین کو امریکی حکومت میں بڑی کامیابی پر متحد رہنے کی ضرورت پر زور دیا۔ فرانس کے صدر ایمانوئیل میکرون اور جرمن چانسلر اولاف شولز نے ڈونلڈ ٹرمپ کو صدارتی انتخاب میں کامیابی پر مبارک باد دی لیکن ان کی پہلے امریکا جیسی تجارتی پالیسی اور تنہائی پسند بیانات کے باعث درپیش چیلنج سے بھی خبردار کیا۔ جرمن چانسلر اولاف شولز نے صحافیوں سے بات کرتے ہوئے کہا کہ یورپی یونین کو متحد ہو کر کھڑا ہونا چاہیے اور اتحاد کے ساتھ کردار ادا کرنا چاہیے۔ انہوں نے کہا کہ میکرون اور وہ یورپی یونین کی رکن ریاستوں کے سربراہوں اور حکومتوں سے رابطے کر رہے ہیں۔ فرانسیسی صدر ایمانوئیل میکرون نے سماجی رابطے کی ویب سائٹ ایکس پر بیان میں کہا کہ برلن اور پیرس نئے منظرنامے کے تحت متحد اور مضبوط یورپ کے لیے کام کریں گے۔ واضح رہے کہ یورپی یونین کے رکن ممالک کے درمیان اتحاد قائم کرنا مشکل کام تصور کیا جا رہا ہے کیونکہ جرمنی اور فرانس نے خود گزشتہ چند برس میں مختلف امور پر ایک دوسرے کے مخالف پالیسیاں اپنائی تھیں، جس میں تجارت سے دفاعی اخراجات کے لیے فنڈنگ تک اور چین کی الیکٹرک کاروں پر ٹیرف کا معاملہ بھی شامل تھا۔ ادھر کئی یورپی ممالک نے امریکی صدارتی انتخاب کے نتائج پر پریشانی کا اظہار کیا ہے جہاں ٹرمپ کو واضح مارجن سے کامیابی حاصل ہوئی ہے، یورپی ممالک کو پریشانی ٹرمپ کے پہلے دور حکومت کے دوران پیش آنے والی مشکلات ہیں۔ ٹرمپ نے اپنے پہلے دور حکومت میں نیٹو کے کردار پر تنقید کی تھی اور اس کے علاوہ یوکرین سے متعلق مبہم نکتہ نظر اور موسمیاتی تبدیلی پران کے مؤقف کی وجہ سے یورپی ممالک کو پریشانی ہے۔ یورپی ممالک کو ٹرمپ کی کامیابی پر تجارت کے حوالے سے بھی تشویش ہے اور ٹرمپ نے گزشتہ ماہ کہا تھا کہ اگر وہ صدارتی انتخاب میں کامیاب ہوئے تو یورپی یونین کو امریکی مصنوعات کی خریداری نہ کرنے پر بھاری قیمت چکانی پڑے گی۔,world
432,چین؛ قومی راز لیک کرنے پرخفیہ ایجنسی کے سابق اہلکارکو سزائے موت,https://www.express.pk/story/2731893/chin-komi-raz-lik-krn-khfi-aijnsi-k-sabk-alkarko-szae-mot,چین میں ریاستی ایجنسی کے سابق اہلکار کو حساس معلومات غیرملکی خفیہ ایجنسی کو فراہم کرنے پر سزائے موت دے دی۔ الجزیرہ کی رپورٹ کے مطابق بیجنگ کی وزارت اسٹیٹ سیکیورٹی نے بیان میں کہا کہ ایک اہلکار کو اپنے عہدے سے الگ ہونے کے بعد غیرملکی خفیہ ایجنسی کو ریاستی راز دینے پر سزا سنائی گئی ہے، جنہیں بڑے پیمانے ریاستی راز تک رسائی تھی اور ان کی شناخت ژینگ کے نام سے ہوئی ہے۔ بیان میں کہا گیا کہ ژینگ اسٹیٹ ایجنسی کی انتہائی خفیہ اہلکاروں کے گروپ کا رکن تھا تاہم بیان میں ریاسی ایجنسی کا نام واضح نہیں کیا گیا ہے۔ اس ضمن میں بتایا گیا کہ سابق اہلکار نے انتہائی حساس اور ریاستی خفیہ راز ایک غیرملکی جاسوسی ایجنسیوں کو لیک کیا اور چین کی قومی سلامتی کو بدترین خطرے سے دوچار کردیا۔ وزارت نے بیان میں کہا کہ ژینگ سے بیرون ملک سے ڈبل ایجنٹ کے طور پر کام شروع کرنے پر پرکشش مراعات کا وعدہ کیا گیا تھا، غیرملکی جاسوس لی نے انہیں تعاون کے معاہدے پر دستخط کے لیے مجبور کیا اور ژینگ کی یو ایس بی ڈرائیو اور دیگر ذاتی اشیا اپنے قبضے میں لے لی تھیں۔ بیان میں مزید کہا گیا کہ ژینگ کردار میں کمزور تھا اور وہ پیسے کی پیش کش پر مزاحمت نہیں کرپایا اور ان کا ایجنٹ بن گیا اور دیگر پارٹیوں کی جانب سے انہیں استعمال کیا گیا۔ چینی وزارت نے بیان میں واضح نہیں کیا کہ ژینگ نے کون سی غیرملکی خفیہ ایجنسی کو چین کے قومی راز فراہم کیے تھے اور کون سے راز دیے تھے۔ چین نے ژینگ کے علاوہ ژو کو 6 سال قید کی سزا سنائی ہے، جن پر ژینگ سے تعاون کا الزام تھا جبکہ وزارت نے سزا پر عمل درآمد کے حوالے سے بھی تفصیلات فراہم نہیں کیں۔ خیال رہے کہ چین او رمغربی ممالک ایک دوسرے پر جاسوسی کے الزامات عائد کرتے رہے ہیں لیکن یہ کیس انفرادی طور پر خفیہ راز فراہم کرنے کے حوالے سے تازہ پیش رفت ہے۔ رواں برس جون میں چین نے برطانیہ کی ایم16 پر الزام عائد کیا تھا کہ مرکزی حکومت کے لیے کام کرنے والے ایک جوڑے کو جاسوسی کے لیے تیار کیا تھا، اس سے قبل بیجنگ کی ایک عدالت نے آسٹریلیا سے تعلق رکھنے والے مصنف یانگ ہنگجن کو جاسوسی کے الزام میں سنائی گئی سزائے موت معطل کردی تھی۔ دوسری جانب اگست میں امریکی عدالت نے نیویارک کے چینی نژاد ایک شہری کو 1989 میں ٹیانمین اسکوائر میں جمہوریت کی حمایت میں چلنے والی تحریک کے کارکن کو چین کے لیے جاسوسی کے الزام پر فرد جرم عائد کردیا تھا۔,world
433,مقبوضہ کشمیر کی اسمبلی میں آرٹیکل 370 کی بحالی کا بل منظور,https://www.express.pk/story/2731886/indian-occupied-kashmir-artical370-restore-resolution-passed,مقبوضہ جموں و کشمیر کی اسمبلی نے آرٹیکل 370 کی بحالی کا بل منظور کرلیا جس کا مقصد وادی خصوصی حیثیت کو بحال کرنا ہے جسے اگست 2019 میں بھارتی حکومت نے منسوخ کر دیا تھا۔ کشمیر میڈیا سروس کے مطابق یہ بل حکمران جماعت نیشنل کانفرنس (این سی) کی طرف سے پیش کیا گیا۔ جس کی تجویز نائب وزیر اعلیٰ سریندر سنگھ چودھری نے پیش کی تھی۔ بل میں وفاقی حکومت سے مقبوضہ جموں و کشمیر کی خصوصی دفعات کو بحال کرنے پر زور دیا تھا جنہیں یکطرفہ طور پر بھارتی حکومت نے 5 اگست 2019 کو ایک متنازع اقدام کے دوران منسوخ کر دیا تھا۔ بل پر اسمبلی کے فلور پر ایک گرما گرم بحث ہوئی بھارتیہ جنتا پارٹی کے اراکین نے مخالفت کی تاہم نیشنل کانفرنس پارٹی کے اکثریت میں ہونے کی وجہ سے بل بھی کثرت رائے سے منظور ہوگیا۔ بی جے پی کے ارکان نے اسمبلی سے واک آؤٹ کیا۔ ارکان اسمبلی کی اکثریت نے بل کی حمایت کی۔,world
434,امریکی انتخابات کی تصویری جھلکیاں,https://www.express.pk/story/2731881/americi-intikhabaat-ki-tasveeri-jhalkiyan,,world
435,ٹرمپ نے ڈیموکریٹس سے کون سی ریاستیں چھین کر اپنی فتح کو ممکن بنایا,https://www.express.pk/story/2731876/donald-trump-states-win,ڈونلڈ ٹرمپ نے ڈیموکریٹس سے ریاستیں جارجیا اور پنسلوانیا چھین کر صدارتی الیکشن میں اپنی کامیابی کو ممکن بنایا۔ امریکا کی 50 ریاستوں میں سے ڈونلڈ ٹرمپ نے 27 ریاستوں میں کامیابی حاصل کی جبکہ کملا ہیرس 19 ریاستوں میں کامیاب ٹھہریں۔ ٹرمپ نے امریکا کی فیصلہ کن کہلائی جانے والی 7 سوئنگ ریاستوں میں سے 4 میں کامیابی حاصل کی۔ گزشتہ الیکشن کے برعکس اس بار جارجیا اور پنسلوانیا میں کامیابی نے انھیں صدر بنادیا۔ جارجیا میں ڈونلڈ ٹرمپ نے 50 اعشاریہ 7 فیصد اور کملا ہیرس نے 48 اعشاریہ 5 فیصد ووٹ حاصل کیے جبکہ پنسلوینیا میں ڈونلڈ ٹرمپ نے 50 اعشاریہ 8 فیصد اور کملا ہیرس نے 48 اعشاریہ ایک فیصد ووٹ حاصل کیے۔ ڈونلڈ ٹرمپ نے 538 میں سے 277 الیکٹورل ووٹ حاصل کیے اور 7 کروڑط سے زائد پاپولرز ووٹس بھی ملے جب کہ ڈیموکریٹ امیدوار کملا ہیرس 226 الیکٹورل ووٹ حاصل کر سکیں اور انھیں ساڑھے 6 کروڑ پاپولرز ووٹس ملے۔,world
436,ٹرمپ کا حامیوں سے فاتحانہ خطاب میں اہلیہ سے اظہارِ محبت,https://www.express.pk/story/2731865/trump-uselection2024-love-wife-malania-trump,امریکی صدارتی انتخابات میں 277 الیکٹورل ووٹ حاصل کرکے فتح حاصل کرنے والے ڈونلڈ ٹرمپ نے اپنی وکٹری اسپیچ میں اہلیہ میلانیا ٹرمپ کی تعریفوں کے پُل باندھ دیے۔ عالمی خبر رساں ادارے کے مطابق ڈونلڈ ٹرمپ نے اپنے حامیوں سے فاتحانہ خطاب میں جہاں اپنے سپورٹرز اور ووٹرز کا شکریہ ادا کیا وہیں خصوصی طور پر اہلیہ میلانیا ٹرمپ اور بچوں کا شکریہ بھی ادا کیا۔ ڈونلڈ ٹرمپ نے اہلیہ کی جانب اشارہ کرتے ہوئے کہا کہ انہوں نے بھی بڑی محنت کی ہے۔ ہر کڑے وقت میں ساتھ کھڑے رہنے پر میلانیا ٹرمپ کا شکریہ ادا کیا اور گال پر بوسہ دیا۔ ڈونلڈ ٹرمپ نے اہلیہ کی تعریفوں کے پُل باندھ کرتے ہوئے کہا کہ میں اپنی خوبصورت اہلیہ اور فرسٹ لیڈی میلانیا کا بھی شکریہ ادا کرنا چاہتا ہوں۔ ڈونلڈ ٹرمپ نے اپنے بچوں کا بھی زکر کیا اور کہا کہ بچے سب کے اچھے ہوتے ہیں اور میرے بھی بہت اچھے ہیں۔ یہ شاندار بچے ہیں۔ یاد رہے کہ ڈونلڈ ٹرمپ نے 1977 میں پہلی شادی بزنس ویمن اور ماڈل ایوانیا سے کی تھی۔ یہ شادی 13 سال چلی تھی۔ ان سے ٹرمپ کی ایک بیٹی اور دو بیٹے ہیں۔ انھوں نے دوسری شادی ٹیلی وژن کی اداکارہ مارلہ میپل سے 1993 میں کی لیکن صرف 6 سال بعد طلاق ہوگئی تھی۔ جن سے ٹرمپ کی ایک بیٹی ہے۔ ڈونلڈ ٹرمپ نے تیسری شادی فیشن ماڈل میلانیا سے 2005 میں کی۔ ان سے بھی ٹرمپ کی بیٹی ہے۔,world
437,غزہ میں فلسطینی بچی ہند رجب کی شہادت کی اے آئی ویڈیو جاری,https://www.express.pk/story/2731851/gaza-min-filsateeni-bachi-hind-rajab-ki-shahadat-ki-ai-video-jari,غزہ: مجھے آکر بچالو مجھے بہت ڈر لگ رہا ہے، یہ آخری الفاظ ہیں 6 سالہ فلسطینی لڑکی ہند رجب کے جسے اسرائیلی فورسز نے پورے خاندان سمیت شہید کردیا۔ 5 سالہ ہند رجب غزہ میں اسرائیلی بمباری سے بچنے کے لیے محفوظ مقام کی طرف منتقل ہونے کی کوشش کر رہی تھی کہ رستے میں اسرائیلی فورسز نے ان کی گاڑی پر بھی فضائی حملہ کردیا جس کے نتیجے میں اس کے سارے رشتے دار شہید ہوگئے لیکن ہند اپنے ایک کزن کے ساتھ کسی طرح بچ گئی اور انہوں نے کار میں موجود موبائل فون سے فلسطین ہلال احمر سوسائٹی کی ہیلپ لائن پر کال کرکے مدد مانگی۔ بچوں نے روتے ہوئے کہ اسرائیلی فوجی ہم پر گولی چلا رہے ہیں، ہم گاڑی میں ہیں اور ہمارے سامنے ٹینک ہے۔ فلسطینی ہلال احمر سوسائٹی کی کارکن نے اس کی ڈھارس بندھائی اور بچوں کو بچانے کے لیے امدادی اہلکار روانہ کیے لیکن خاتون اور بچے ابھی فون پر بات کر ہی رہے تھے کہ اسرائیلی فوج نے فائرنگ اور گولہ باری کرکے اس ننھی کلی کو شہید کردیا جبکہ جائے وقوعہ پہنچنے والے 2 امدادی اہلکاروں پر بھی فائرنگ کرکے انہیں بھی شہید کردیا۔ اس واقعے پر عالمی برداری نے شدید غم و غصے کا اظہار کیا لیکن اسرائیلی ریاستی دہشت گردی کا سلسلہ برقرار ہے جس کے باعث غزہ میں اب تک خواتین اور بچوں سمیت 40 ہزار سے زیادہ فلسطینی شہید ہوچکے ہیں۔ ترک میڈیا نے آرٹیفیشل انٹیلی جنس سے اس واقعے کی منظر کشی کرتی ویڈیو نشر کی ہے۔,world
438,جوبائیڈن کی غلطی نہ دہرائیں؛ اسرائیل کی اندھی حمایت ختم کریں؛ حماس کا ٹرمپ کیلیے پیغام,https://www.express.pk/story/2731850/hamas-on-trump-victory-ion-uselection2024,امریکی صدارتی الیکشن میں ڈونلڈ ٹرمپ کی فتح پر غزہ فلسطینیوں کے حقوق کی علمبردار تنظیم حماس کے ترجمان کا ردعمل سامنے آگیا۔ عالمی خبر رساں ادارے کے مطابق حماس کے ترجمان نے کہا ہے کہ نئی امریکی انتظامیہ کے بارے میں ہماری پوزیشن کا انحصار اس بات پر ہوگا کہ وہ فلسطینی عوام، ان کے جائز حقوق اور ان کے منصفانہ مقصد سے متعلق کیا مؤقف اختیار کرتے ہیں اور کیا عملی کام کرتے ہیں۔ حماس کی جانب سے جاری بیان میں مزید کہا گیا ہے کہ جوبائیڈن کی غلطی نہ دہراتے ہوئے امریکا کے نئے صدر کو غزہ پر اسرائیلی جارحیت کو مسترد کرتے ہوئے خود امریکی برادری کی آوازوں کو سننا چاہیے۔ بیان میں مزید کہا گیا ہے کہ نئی امریکی انتظامیہ کو اس بات کا بھی احساس کرنا چاہیے کہ فلسطینی اسرائیل کے ناجائز قبضے اور جارحیت کا مسلسل مقابلہ کر رہے ہیں۔ ترجمان حماس نے یہ بھی کہا کہ نئے امریکی صدر کو اس بات کا بھی ادراک ہونا چاہیے کہ فلسطینی کسی بھی ایسے حل کو قبول نہیں کریں گے جو اُن کے حقوق کو تلف یا کم کرتا ہے۔ حماس کے پولیٹیکل بیورو کے باسم نعیم نے صیہونی ریاست کی اندھی حمایت ختم کرنے کا مطالبہ کرتے ہوئے کہا کہ اسرائیل کے لیے امریکا کی یہ حمایت فلسطینیوں کے مستقبل اور خطے کے امن کو خطرے میں ڈالتی ہے۔ یاد رہے کہ ڈونلڈ ٹرمپ انتخابی مہم کے دوران متعدد بار مشرق وسطیٰ میں پائیدار امن اور غزہ کی جنگ کے خاتمے کی بات کرچکے ہیں۔,world
439,آپ کی وائٹ ہاؤس میں واپسی نئی شروعات ہے؛ اسرائیل سمیت عالمی رہنماؤں کی ٹرمپ کو مبارکباد,https://www.express.pk/story/2731842/israel-india-uk-turkey-congratulation-trump-victory-uselection2024,اسرائیل، بھارت، برطانیہ اور ترکیہ سمیت دیگر ممالک کے سربراہان نے ڈونلڈ ٹرمپ کو امریکا کا 47 ویں صدر منتخب ہونے پر مبارک باد دی اور نیک تمناؤں کا اظہار کیا۔ عالمی خبر رساں ادارے کے مطابق ترکیہ کے صدر طیب اردوان نے ٹرمپ کے نام سوشل میڈیا پر اپنے پیغام میں لکھا کہ میں اپنے دوست ڈونلڈ ٹرمپ کو امریکا کا دوبارہ صدر منتخب ہونے پر مبارک باد پیش کرتا ہوں۔ ترک صدر نے اس امید کا بھی اظہار کیا کہ ٹرمپ کے نئے دور میں امریکا اور ترکیہ کے درمیان تعلقات مضبوط ہوں گے۔ برطانوی وزیرِ اعظم کیئر اسٹارمر نے بھی اپنی سوشل میڈیا پوسٹ میں ڈونلڈ ٹرمپ کو مبارک باد دیتے ہوئے کہا کہ برطانیہ اور امریکا آزادی، جمہوریت اور دیگر امور میں مشترکہ اقدار کے دفاع کے لیے کندھے سے کندھا ملا کر کھڑے ہوں گے۔ اسرائیلی وزیرِ اعظم نیتن یاہو نے ڈونلڈ ٹرمپ کو سوشل میڈیا پر مبارک باد دی۔ انھوں نے کہا کہ وہ ڈونلڈ ٹرمپ کو تاریخی واپسی پر مبارک باد پیش کرتے ہیں۔ آپ کی وائٹ ہاؤس میں واپسی امریکا کے لیے نئی شروعات ہیں۔ بھارتی وزیرِ اعظم نریندر مودی نے صدارتی امیدوار ڈونلڈ ٹرمپ کو مبارک باد دیتے ہوئے کہا کہ میں اپنے دوست ڈونلڈ ٹرمپ کو الیکشن میں تاریخی کامیابی پر مبارک باد دینا چاہتا ہوں۔ مودی نے ٹرمپ کے سابق دور کو یاد کرتے ہوئے کہا کہ آئندہ بھی امریکا اور بھارت کے درمیان تعلقات مزید مضبوط ہوں گے۔ وزیراعظم شہباز شریف نے بھی ڈونلڈ ٹرمپ کو مبارک باد پیش کرتے ہوئے کہا کہ پاک امریکا تعلقات کو مزید مضبوط اور وسیع کرنے کے لیے نئی امریکی انتظامیہ کے ساتھ مل کر کام کرنے کے منتظر ہیں۔,world
440,ٹرمپ کی صدارتی الیکشن میں کامیابی؛ چین کا ردعمل سامنے آگیا,https://www.express.pk/story/2731841/china-on-trump-victory-uselection2024,چین کی جانب سے ڈونلڈ ٹرمپ کے صدارتی الیکشن میں کامیابی پر پہلے ردعمل میں کہا گیا ہے کہ امریکی عوام کے انتخاب کا احترام کرتے ہیں۔ عالمی خبر رساں ادارے کے مطابق چین کی وزارت خارجہ کی جانب سے جاری بیان میں کہا گیا ہے کہ ڈونلڈ ٹرمپ کو ایک بار پھر صدارتی الیکشن میں کامیابی پر مبارک باد دیتے ہیں۔ بیان میں کہا گیا ہے کہ امریکا کے لیے چین کی پالیسی میں کوئی تبدیلی نہیں ہوئی لیکن باہمی احترام کی شرط پر مشترکہ مفادات پر مل کر کام جاری رکھیں گے۔ ترجمان چینی وزارتِ خارجہ کا کہنا ہے کہ امریکی عوام کے انتخاب کا احترام کرتے ہیں۔ یاد رہے کہ اپنے گزشتہ دورِ حکومت میں ڈونلڈ ٹرمپ نے چین کے ساتھ اقتصادی جنگ چھیڑ دی تھی اور دونوں ممالک نے ایک دوسرے کی اشیا پر بھاری ٹیکس عائد کیا تھا۔ اس تناؤ کا خاتمہ جوبائیڈن کے صدر بننے پر ہوا تھا تاہم اب خیال ظاہر کیا جا رہا ہے کہ ریپبلکن کے ڈونلڈ ٹرمپ کے دوبارہ صدر بننے پر کشیدگی میں اضافے کا خدشہ ظاہر کیا جا رہا ہے۔ تاہم جیت کے بعد اپنے حامیوں سے پہلے خطاب میں ڈونلڈ ٹرمپ کا کہنا تھا کہ وہ کوئی نئی جنگ شروع نہیں کرنا چاہتے بلکہ جو جنگ جاری ہے ان کا خاتمہ کریں گے۔,world
441,ڈونلڈ ٹرمپ پاپولر ووٹس میں بھی آگے؛ 7 کروڑ ووٹ حاصل کرلیے,https://www.express.pk/story/2731830/donald-trump-popular-votes-7crore,امریکی صدارتی الیکشن میں فاتح امیدوار ڈونلڈ ٹرمپ نے 277 الیکٹورل ووٹ حاصل کرکے مخالف امیدوار کملا ہیرس کو شکست دی جب کہ اُن کے پاپولرز ووٹس بھی کملا ہیرس سے زیادہ ہیں۔ امریکی خبر رساں ادارے کے مطابق ڈونلڈ ٹرمپ نے 7 کروڑ پاپولر ووٹس حاصل کیے جب کہ کملا ہیرس کو ساڑھے 6 کروڑ پاپولرز ووٹس ملے۔ یاد رہے کہ 2016 میں ڈونلڈ ٹرمپ پاپولر ووٹس میں شکست کھا گئے تھے تاہم  الیکٹورل ووٹوں کی بنیاد پر صدر منتخب بن گئے تھے۔ ہیلری کلنٹن کو 6 کروڑ 58 لاکھ پاپولرز ووٹ ملے تھے لیکن الیکٹورل ووٹ 227 تھے۔ اس سے اگلے انتخاب میں یعنی 2020 میں ڈونلڈ ٹرمپ کو 232 الیکٹورل ووٹ ملے تھے جب کہ کامیاب امیدوار جوبائیڈن کو 306 الیکٹورل ووٹ ملے تھے۔ اُس وقت جوبائیڈن کو 8 کروڑ 12 لاکھ اور ٹرمپ کو 7 کروڑ 42 لاکھ پاپولرز ووٹ ملے تھے۔,world
442,امریکی الیکشن میں کراچی کے ڈاکٹر سلیمان لالانی کی فتح,https://www.express.pk/story/2731827/amriki-election-min-karachi-ke-doctor-suleman-laalani-ki-fatah,آسٹن: امریکی انتخابات میں پاکستانی نژاد ڈیموکریٹ امیدوار سلیمان لالانی ٹیکساس کی ریاستی اسمبلی کے رکن منتخب ہوگئے۔ سلیمان لالانی پیشے کے اعتبار سے میڈیکل ڈاکٹر ہیں اور اس سے پہلے بھی ٹیکساس اسمبلی کے رکن منتخب ہوچکے ہیں۔ بنیادی طور پر ان کا تعلق کراچی سے ہے اور طویل عرصے سے امریکا میں آباد ہیں۔ انہوں نے 28 ہزار 240 ووٹ لے کر ریپبلیکنز حریف کو شکست دی۔ سلیمان لالانی ٹیکساس اسمبلی کے حلقہ 76 کی نمائندگی کرتے ہیں اور ان کا دیرینہ تعلق ڈیموکریٹک پارٹی سے ہے۔ واضح رہے کہ امریکا میں صدارتی دوڑ جیت کر ڈونلڈ ٹرمپ نے کامیابی حاصل کرلی ہے اور وہ ایک بار پھر امریکا کے صدر بن گئے ہیں۔ ڈونلڈ ٹرمپ 277 ووٹ لے کر صدر بننے میں کامیاب ہوئے جب کہ ان کی مدمقابل کملا ہیرس 226 ووٹوں کے ساتھ ان سے پیچھے رہیں۔ امریکی نشریاتی ادارے کے مطابق ڈونلڈ ٹرمپ نے انتخابی معرکہ سر کرنے کے بعد اپنے حامیوں سے خطاب میں کہا کہ یہ فتح تاریخی ہے۔ میں آپ سب کا شکریہ ادا کرتا ہوں۔ ڈونلڈ ٹرمپ نے کہا کہ سنہری دور کا آغاز ہونے والا ہے۔ ایک بار پھر امریکا کو عظیم، محفوظ، مضبوط اور خوشحال بنانے کا وقت آگیا۔ ڈونلڈ ٹرمپ نے دنیا میں جاری تنازعات کو ختم جاری اور کوئی نئی جنگ شروع نہ کرنے کا اعلان کرتے ہوئے کہا کہ امریکی عوام نے مجھے طاقتور مینڈیٹ دیا، ملک کے تمام معاملات ٹھیک کروں گا۔,world
443,سینیٹ میں بھی ٹرمپ کی جماعت ری پبلکن نے اکثریت حاصل کرلی,https://www.express.pk/story/2731812/trump-republican-won-senate-election-too,امریکا میں سینیٹ کے الیکشن میں بھی ٹرمپ کی جماعت ری پبلکنز نے اکثریت حاصل کرلی۔ امریکی نشریاتی ادارے کے مطابق ریاستوں اوہائیو اور مغربی ورجینیا میں سینیٹ کی نشستوں پر کامیابی حاصل کرکے ایوان بالا میں اکثریت حاصل کرلی۔ مجموعی طور پر سینیٹ کی 100 نشستوں میں سے 51 نشستیں حاصل کرلیں جو کہ سابق الیکشن کے مقابلے میں 2 نشستیں زیادہ ہے جب کہ ڈیموکریٹس اب تک 43 نشستوں پر کامیابی حاصل کرپائے ہیں۔ اس سے قبل سینیٹ میں ٹرمپ کی جماعت ریپبلکن کی 49 جب کہ کملا ہیرس کی جماعت ڈیموکریٹس کی 51 نشستیں تھیں۔ امریکی صدارتی الیکشن میں فتح کے لیے 270 الیکٹورل ووٹس درکار تھے جب کہ ڈونلڈ ٹرمپ نے 277 الیکٹورل ووٹ حاصل کرکے فتح اپنے نام کرلی۔,world
444,امریکی انتخابات میں پاکستانی نژاد سلمان بھوجانی بھی کامیاب,https://www.express.pk/story/2731810/amriki-intakhabat-min-pakistani-nazad-salman-bhojani-bhi-kamiyab,آسٹن: امریکی انتخابات میں پاکستانی نژاد ڈیموکریٹ امیدوار سلمان بھوجانی دوبارہ ٹیکساس کی ریاستی اسمبلی کے رکن منتخب ہوگئے۔ یہ کامیابی امریکا میں تارکین وطن کے بڑھتے ہوئے سیاسی اثر و رسوخ کی عکاسی کرتی ہے۔ اپنے سیاسی سفر میں انہوں نے تارکین وطن کے حقوق کی بھرپور حمایت کی اور صحت کی دیکھ بھال، تعلیم اور کاروباری ترقی جیسے اہم مسائل پر اپنی توجہ مرکوز کی۔ ان کی جیت کو امریکی سیاسی نمائندگی میں جنوبی ایشیا کی نمائندگی میں ایک اہم سنگ میل کے طور پر دیکھا جا رہا ہے۔ جہاں بھوجانی کی جیت پاکستانی امریکیوں کی بڑھتی ہوئی سیاسی شمولیت کو نمایاں کرتی ہے، وہیں کانگریس کے لیے انتخاب لڑنے والے واحد پاکستانی نژاد امریکی ریپبلکن امیدوار ہارون بشیر کو پنسلوانیا میں شکست کا سامنا کرنا پڑا۔ واضح رہے کہ امریکا میں صدارتی دوڑ جیت کر ڈونلڈ ٹرمپ نے کامیابی حاصل کرلی ہے اور وہ ایک بار پھر امریکا کے صدر بن گئے ہیں۔ ڈونلڈ ٹرمپ 277 ووٹ لے کر صدر بننے میں کامیاب ہوئے جب کہ ان کی مدمقابل کملا ہیرس 226 ووٹوں کے ساتھ ان سے پیچھے رہیں۔ امریکی نشریاتی ادارے کے مطابق ڈونلڈ ٹرمپ نے انتخابی معرکہ سر کرنے کے بعد اپنے حامیوں سے خطاب میں کہا کہ یہ فتح تاریخی ہے۔ میں آپ سب کا شکریہ ادا کرتا ہوں۔ ڈونلڈ ٹرمپ نے کہا کہ سنہری دور کا آغاز ہونے والا ہے۔ ایک بار پھر امریکا کو عظیم، محفوظ، مضبوط اور خوشحال بنانے کا وقت آگیا۔ ڈونلڈ ٹرمپ نے دنیا میں جاری تنازعات کو ختم جاری اور کوئی نئی جنگ شروع نہ کرنے کا اعلان کرتے ہوئے کہا کہ امریکی عوام نے مجھے طاقتور مینڈیٹ دیا، ملک کے تمام معاملات ٹھیک کروں گا۔,world
445,تاریخ رقم کردی؛ کوئی نئی جنگ نہیں چھیڑوں گا؛ ٹرمپ کا حامیوں سے فاتحانہ خطاب,https://www.express.pk/story/2731787/trump-won-uselection2024-kamala-harris-loss,ڈونلڈ ٹرمپ نے 277 الیکٹورل ووٹ لے کر حکمراں جماعت ڈیموکریٹس سے گزشتہ صدارتی الیکشن میں اپنی شکست کا بدلہ لیا اور حامیوں سے پُرجوش خطاب کیا۔ امریکی نشریاتی ادارے کے مطابق ڈونلڈ ٹرمپ نے انتخابی معرکہ سر کرنے کے بعد اپنے حامیوں سے خطاب میں کہا کہ یہ فتح تاریخی ہے۔ میں آپ سب کا شکریہ ادا کرتا ہوں۔ ڈونلڈ ٹرمپ نے کہا کہ سنہری دور کا آغاز ہونے والا ہے۔ ایک بار پھر امریکا کو عظیم، محفوظ، مضبوط اور خوشحال بنانے کا وقت آگیا۔ ڈونلڈ ٹرمپ نے دنیا میں جاری تنازعات کو ختم جاری اور کوئی نئی جنگ شروع نہ کرنے کا اعلان کرتے ہوئے کہا کہ امریکی عوام نے مجھے طاقتور مینڈیٹ دیا، ملک کے تمام معاملات ٹھیک کروں گا۔ نومنتخب امریکی صدر نے اس عزم کا اظہار کیا کہ امریکا کو درپیش تمام مشکلات کو حل کر دیں گے۔ ٹیکس کم کروں گا۔ عوام کے حقوق کے لیے لڑوں گا۔ اپنی اہلیہ اور بچوں کی تعریف اور شکریہ ادا کرتے ہوئے ٹرمپ نے کہا کہ امریکی عوام نے آج سے قبل کبھی ایسی تاریخی سیاسی جیت نہیں دیکھی تھی۔ ڈونلڈ ٹرمپ نے دعویٰ کیا کہ وہ باقی کی تمام سوئنگ اسٹیٹس جیت کر315 الیکٹورل ووٹ حاصل کرلیں گے۔,world
446,الیکشن منصفانہ ہے  ہار گیا تو شکست تسلیم کروں گا، ڈونلڈ ٹرمپ,https://www.express.pk/story/2731758/alikshn-mnsfan-ar-gia-to-shkst-tslim-kro-ga-onl-rmp,امریکی صدارتی امیدوار ڈونلڈ ٹرمپ کا کہنا ہے کہ الیکشن منصفانہ ہے۔ ہارگیا تو شکست تسلیم کروں گا۔ ریبپلکن پارٹی کے امیدوار ڈونلڈ ٹرمپ نے فلوریڈا میں ووٹ ڈالنے کے بعد میڈیا سے گفتگو میں کہا کہ تینوں الیکشنز میں ہماری حالیہ انتخاب کی مہم سب سے اچھی رہی۔ خود کو بہت پراعتماد محسوس کررہا ہوں۔ ہم اچھے جارہے ہیں۔ ٹرمپ کا مزید کہنا تھا کہ میرے خیال میں اب تک الیکشن منصفانہ ہے۔ ہار گیا تو تسلیم کرنے والا پہلا شخص ہوں گا۔ ڈونلڈ ٹرمپ اپنی اہلیہ اور بچوں کے ساتھ ووٹ ڈالنے پہنچے۔ ٹرمپ نے پام بیچ کے علاقے میں ووٹ کاسٹ کیا۔دوسری جانب ڈیموکریٹ صدارتی امیدوار کملا ہیرس بذریعہ ڈاک اپنا ووٹ پہلے ہی ڈال چکی ہیں۔ امریکا میں صدارتی امیدوار کو جیت کیلئے کم از کم 270 الیکٹورل ووٹ درکار ہوتے ہیں۔,world
447,امریکی انتخابات، چند ریاستوں میں برف باری، پولنگ کا عمل جاری,https://www.express.pk/story/2731753/amrici-intikhabaat-chand-reyaston-mein-barf-baari-polling-ka-amal-jari,امریکا کے صددارتی انتخابات کے دوران چند ریاستوں میں ہونے والی برف باری کے باوجود پولنگ کا عمل جاری رہا۔ امریکہ کی متعدد ریاستوں میں رائے دہندگان نے انتخابات کے دن انتخابات کے راستے میں سرد موسم اور برف باری کا سامنا کیا۔ کولوراڈو اور مونٹانا دونوں کو موسم سرما کا سامنا کرنا پڑا کیونکہ کئی پولنگ مقامات کے باہر برف باری ہوئی۔ کولوراڈو کی روٹ کاؤنٹی میں اسکی ریزورٹ شہر اسٹیم بوٹ اسپرنگز میں برف باری ہوئی جہاں کئی افراد سڑکوں پر کھڑے ہو کر لوگوں کو ووٹ ڈالنے کی ترغیب دینے والی گاڑیوں پر نشانات لہرا رہے تھے۔ ڈینور کے شمال مغرب میں واقع کولوراڈو کی بولڈر کاؤنٹی میں واقع نیڈرلینڈ میں نیڈرلینڈ کمیونٹی سینٹر کے پولنگ کے مقام پر برف باری دیکھی گئی.,world
448,ڈونلڈ ٹرمپ نے انتخابی نتائج دیکھنے کے لیے انتظامات کر لیے,https://www.express.pk/story/2731750/donald-trmp-ne-intikhabi-nataij-dekhnay-ke-liye-intizamaa-kar-liye,ڈونلڈ ٹرمپ نے پولنگ کا عمل ختم ہونے کے بعد پارٹی ورکرز اور مہمانوں کے ہمراہ انتخابی نتائج دیکھنے کے لیے الیکشن آفس میں انتظامات کر لیے ہیں۔ الیکشن آفس میں تمام بڑے نیوز چینلز کی اسکرینیں لگا دی گئی ہیں، یہ انتظام ڈونلڈ ٹرمپ کی انتخابی واچ پارٹی کے مقام کے اندر قائم کیا گیا ہے، جہاں ان کے حامیوں اور قوم سے خطاب کے لیے اسٹیج بھی تیار کیا گیا ہے۔ ایک بینر لٹکا ہوا ہے جس پر لکھا ہے کہ 'ٹرمپ اسے ٹھیک کریں گے'، اس سلوگن کو ڈونلڈ ٹرمپ نے اپنی انتخابی مہم میں متعدد بار استعمال کیا۔ ساؤنڈ ٹیسٹنگ جاری ہے اور بڑی اسکرینیں مختلف ٹی وی نیٹ ورکس کی کوریج کو پیش کر رہی ہیں۔ جلد ہی مدعو مہمان کے آنے کا سلسلہ شروع ہونے والا ہے، جو ڈونلڈ ٹرمپ کے ہمراہ انتخابی نتائج دیکھیں گے۔ تاہم فی الحال ڈونلڈ ٹرمپ مار لاگو میں عشائیہ کریں گے اور اگلے چند گھنٹے قریبی خاندان، دوستوں اور ایلن مسک جیسے عطیہ دہندگان کے ساتھ گزاریں گے۔,world
449,امریکا ہائپر سونک میزائل تجربے کیلیے تیار، برطانوی میڈیا,https://www.express.pk/story/2731748/america-hyper-sonic-missile-tajarbay-keliye-tayyar-bartanwi-media,برطانوی میڈیا کے مطابق امریکی فوج ہائپر سونک میزائل تجربے کے لیے تیار ہے۔ ہائپرسونک میزائل تجربہ امریکی ریاست کیلیفورنیا کے وینڈن برگ اسپیس فورس بیس سے کیا جائے گا۔ امریکی حکام کا کہنا ہے کہ ہائپرسونک میزائل ٹیسٹ کو سالوں پہلے ہی آج کے دن کیلئے شیڈول کیا گیا تھا۔ برطانوی میڈیا کے مطابق ہائپرسونک میزائل کی رفتار 15 ہزار میل فی گھنٹہ ہے، جو دنیا میں کسی بھی ہدف کو 30 منٹ کے اندر نشانہ بنانے کی صلاحیت رکھتا ہے۔,world
450,اسرائیلی وزیراعظم نے وزیردفاع یووگیلنٹ کو برطرف کردیا,https://www.express.pk/story/2731746/israelwazirazam-wazirdifa-bartaraf,اسرائیل کے وزیراعظم بینجمن نیتن یاہو نے اعتماد کے فقدان پر وزیر دفاع یووگیلنٹ  کو برطرف کر دیا۔ غیرملکی خبرایجنسی کی رپورٹ کے مطابق اسرائیلی وزیراعظم نیتن یاہو نے یووگیلنٹ کی جگہ اسرائیلی وزیر خارجہ اسرائیل کاٹز کو ملک کا نیا وزیر دفاع نامزد کیا ہے۔ نیتن یاہو نے کہا کہ وزیراعظم اور وزیر دفاع کے درمیان مکمل اعتماد کی ضرورت ہے، جنگ کے وقت وزیر دفاع یووگیلنٹ پر اعتماد نہیں ہے لہٰذا آج وزیر دفاع گیلنٹ کی خدمات واپس لینے اور ان کی جگہ کاٹز کو وزیردفاع مقرر کرنے کا فیصلہ کیا ہے۔ رپورٹ کے مطابق نیتن یاہو نے گیڈیون سار کو نیا وزیرخارجہ مقرر کردیا ہے۔ اسرائیلی فورسز نے منگل کو غزہ کے شمال میں شہریوں کے انخلا کے لیے نئے احکامات جاری کردیے تھے اور کارروائی میں فلسطینی کے طبی عملے اور میڈیا کو نشانہ بنایا تھا۔ اسرائیل کی اس وحشیانہ کارروائی میں 35 فلسطینی شہید ہوگئے تھے۔ خیال رہے کہ اسرائیل کے برطرف وزیردفاع گیلنٹ اور وزیراعظم نیتن یاہو دونوں دائیں بازو کی جماعت سے تعلق رکھتے ہیں لیکن غزہ میں گزشہ ایک برس سے جاری جنگ کے دوران دونوں کے درمیان انتہائی کشیدگی جاری تھی۔ نیتن یاہو نے کہا کہ گیلنٹ ایسے بیانات جاری کرتا ہے جو حکومت اور کابینہ کے فیصلوں کے برخلاف ہوتے ہیں۔ دوسری جانب گیلنٹ نے جواب میں کہا کہ اسرائیل کی سیکیورٹی بطور ریاست میری زندگی کا مشن تھا اور ہمیشہ رہے گا۔ اسرائیل کے نئے وزیردفاع کاٹز نے سماجی رابطے کی ویب سائٹ ایکس پر بیان میں کہا کہ وہ نئی ذمہ داریاں اسرائیلی ریاست اور اس کے شہریوں کی سیکیورٹی کے لیے مشن اور مقدس فریضہ سمجھ کر سنبھال لیں گے۔,world
451,ڈونلڈ ٹرمپ کی مسلمان ووٹروں سے ووٹ کی اپیل,https://www.express.pk/story/2731731/donald-trmp-ki-musalman-votoron-se-vote-ki-appeal,امریکا میں صدارتی امیدوار ڈونلڈ ٹرمپ نے مسلمان ووٹروں سے انہیں ووٹ دینے کی اپیل کردی۔ سماجی رابطے کے پلیٹ فارم  ایکس پر اپنے پیغام میں ڈونلڈ ٹرمپ نے کہا ہے کہ ہم  امریکا کی سیاسی تاریخ  کا سب سے بڑا اور وسیع ترین اتحاد بنانے جارہے ہیں۔ اس میں مشی گن کے رہائشیوں کی ریکارڈ تعداد بھی شامل ہے جو امن کے خواہاں ہیں۔ انہوں نے مزید لکھا کہ یہ جانتے ہیں کہ کملا اور ان کی جنگ جُو کابینہ مشرق وسطیٰ پر حملہ کرکے لاکھوں مسلمانوں کو ہلاک کر ڈالے گی اور تیسری جنگ عظیم شروع کردے گی۔ ڈونلڈ ٹرمپ نے اپنے پیغام میں کہا کہ ٹرمپ کو ووٹ دیں اور امن واپس لائیں۔ قبل ازیں سابق امریکی صدر نے اپنی اہلیہ میلانیا ٹرمپ کے ہمراہ پام بیچ فلوریڈا میں ووٹ کاسٹ کرنے کے بعد میڈیا سے گفتگو کرتے ہوئے لوگوں سے کہا کہ باہر نکلیں اور ووٹ ڈالیں۔ سابق صدر نے ووٹ کاسٹ کرنے کے بعد اپنی کامیابی کی امید ظاہر کرتے ہوئے کہا کہ ہم نے اچھی انتخابی مہم چلائی، فتح کے بعد امریکا کی مزید ترقی کیلیے اقدامات کروں گا۔ دوسری جانب امریکا کی مختلف ریاستوں میں صدارتی انتخابات کے لیے ووٹنگ جاری ہے، نیویارک، نیوجرسی، نیوہیمپشائر، کینٹی کٹ، ورجینیا میں ووٹرز حق رائے دہی استعمال کررہے ہیں، شمالی کیرولینا کے پولنگ اسٹیشن پر لوگوں کی طویل قطاریں لگی گئیں۔ خبر ایجنسی کے مطابق امریکا کےانتخابات میں تقریباً 24 کروڑ لوگ ووٹ ڈالنے کے اہل ہیں جب کہ 6 کروڑ 20 لاکھ لوگ پہلے ہی اپنا حق رائے دہی استعمال کرچکے ہیں۔ امریکی میڈیا کے مطابق ایوان نمائندگان کی تقریبا 435 نشستوں پر الیکشن ہورہا ہے اور کانگریس میں سینیٹ کی 100 میں سے 34 نشستوں پر بھی الیکشن ہورہا ہے،رائے عامہ کے جائزوں میں ٹرمپ اور کاملا ہیرس برابر دکھائی دے رہے ہیں۔,world
452,عدالت نے ایلون مسک کو ٹرمپ کے ووٹرز کو 10 لاکھ ڈالرز دینے کی اجازت دیدی,https://www.express.pk/story/2731712/uselection2024-elone-musk-10lac-dollers-voters-trump,امریکی عدالت نے اپنے ایک بڑے فیصلے میں ایلون مسک کو ٹرمپ کے حامیوں کو 10 لاکھ ڈالر دینے کی مہم جاری رکھنے کی اجازت دیدی۔ عالمی خبر رساں ادارے کے مطابق ایلون مسک نے امریکی آئین میں پہلی اور دوسری ترمیم کی حمایت میں آن لائن پٹیشن پر دستخط کرنے والوں میں لاکھوں ڈالر تقسیم کرنے کا اعلان کیا تھا۔ جس پر ٹرمپ کی جماعت ریپبلکن کے 11 سابق عہدیداروں نے صدارتی انتخابات سے قبل ووٹرز میں رقوم بانٹنے کی قانونی حیثیت پر سوال اٹھائے تھے اور مقدمہ بھی دائر کیا تھا۔ قانونی ماہرین کا بھی کہنا تھا کہ ایسی کوئی بھی پیشکش جس میں ووٹر کو دستخط کرنے کے لیے رقم کی پیشکش کی جائے، امریکی قانون کی خلاف ورزی ہے۔,world
453,روس امریکی الیکشن میں ووٹرز کو تشدد پر اکسا سکتا ہے، امریکی خفیہ اداروں کا انتباہ,https://www.express.pk/story/2731705/uselection2024-fia-casa-thread-russia,امریکا کے خفیہ ادارے ایف بی آئی نے چوکنا رہنے کے لیے خبردار کرتے ہوئے کہا ہے کہ صدارتی الیکشن میں سب سے بڑا خطرہ روس ہوسکتا ہے۔ امریکی نشریاتی ادارے کے مطابق فیڈرل بیورو آف انویسٹی گیشن (ایف بی آئی) اور سائبر سیکیورٹی اینڈ انفراسٹرکچر سیکیورٹی ایجنسی (سی آئی ایس اے) نے انتباہ جاری کیا ہے۔ انتباہ میں کہا گیا ہے کہ الیکشن پر روس الیکشن کے عمل میں شہریوں کے اعتماد کو مجروح کرکے ان کے درمیان تقسیم پیدا کرنے کی کوششیں کرے گا۔ مشترکہ اعلامیے میں کہا گیا ہے صدارتی الیکشن کے نتائج میں اہم کردار ادا کرنے والی فیصلہ کن ریاستوں میں عوام کو مشتعل کرنے کے لیے جعلی ویڈیوز اور آن لائن مضامین کا سہارا لیا جائے گا۔ بیان میں کہا گیا ہے کہ ایسے مواد سے ووٹرز کو ایک دوسرے کے خلاف تشدد پر اکسایا جا سکتا ہے۔ سائبر حملوں کا بھی خدشہ ہے۔,world
454,امریکا میں کہیں ووٹنگ کا آغاز تو کہیں ووٹنگ ختم؛ معاملہ کیا ہے,https://www.express.pk/story/2731696/uselection2024-timezone-poling-voters-result,امریکا میں 6 ٹائم زونز ہیں جس کی وجہ سے کسی ریاست کے شہری طلوع سحر سے لطف اندوز ہو رہے ہوتے ہیں تو کہیں رات کی سیاہی دن کو ڈھانپ رہی ہوتی ہے۔ امریکا کے ایسٹرن، سینٹرل، ماؤنٹین اور پیسیفک اسٹینڈرڈ ٹائم زونز ہونے کی وجہ سے کسی ریاست میں ووٹنگ شروع ہوچکی ہوگی تو کہیں ووٹنگ کے آغاز میں کئی گھنٹے باقی ہوں گے۔ اسی طرح کسی ریاست میں ووٹنگ کا عمل ختم ہوچکا ہوگا لیکن بہت سی ریاستوں میں ووٹرز نے ابھی اپنا رائے دہی استعمال کرنا شروع ہی کیا ہوگا۔ ٹائم زونز کے اس فرق کی وجہ سے امریکا میں ہونے والے صدارتی الیکشن کے نتائج مرتب ہونے اور ان کے اعلان کے اوقات کار بھی مختلف ہوں گے۔,world
455,امریکا؛ صدارتی الیکشن کیساتھ کانگریس ارکان، گورنرز اور میئرز کیلیے بھی انتخابات ہو رہے ہیں,https://www.express.pk/story/2731689/uselection2024-presidential-election-governors-mayors-congressmen,امریکا میں صدارتی الیکشن کے لیے پولنگ کا عمل شروع ہوگیا جو کہ کئی ریاستوں میں رات 9 بجے تک بھی جاری رہے گا تاہم صرف صدر کے انتخاب کے لیے نہیں بلکہ ایوان زیریں اور ایوان بالا کے لیے بھی سیکڑوں حلقوں میں رائے شماری ہو رہی ہے۔ امریکی نشریاتی ادارے کے مطابق امریکی کانگریس کے ایوانِ زیریں (ایوان نمائندگان) کی تمام 435 اور ایوان بالا (سینیٹ) کی 100 میں سے 34 نشستوں پر بھی الیکشن آج ہو رہا ہے۔ خال رہے کہ ایوانِ نمائندگان کے انتخابات ہر دو سال بعد ہوتے ہیں اور ارکان بھی 2 سال کے لیے ہی منتخب ہوتے ہیں۔ ایوان نمائندگان اور ایوان بالا کے علاوہ ملک کی 11 ریاستوں میں گورنرز کے انتخاب کے لیے بھی آج ہی ووٹنگ ہو رہی ہے۔ علاوہ ازیں ہزاروں کی تعداد میں ریاستوں کے قانون سازوں، شہروں کے میئرز اور بلدیاتی نمائندوں کے انتخابات بھی ہو رہے ہیں۔ کئی ریاستوں میں ریفرنڈم کا انعقاد بھی آج ہو رہا ہے جن میں ووٹروں سے اسقاط حمل، ٹیکس پالیسی اور گانجے کے استعمال جیسے مسائل کے بارے میں رائے لی جائے گی۔,world
456,امریکی صدارتی امیدوار کملا ہیرس کی جیت کےلیے بھارتی گاؤں میں پوجا,https://www.express.pk/story/2731674/kamala-harris-ki-jeet-kay-liay-bharat-me-pooja,امریکی صدارتی امیدوار کملا ہیرس کی انتخابات میں کامیابی کےلیے بھارتی ریاست تامل ناڈو کے گاؤں تھولاسندرا پورم میں پوجا کی جارہی ہے۔ آج امریکا کی صدارت کے لیے ڈونلڈ ٹرمپ اور کملا ہیرس مدمقابل ہیں۔ جلد ہی اس مقابلے کے نتائج سامنے آجائیں گے اور دونوں امیدواروں میں سے کوئی ایک امریکی صدارت کے منصب پر فائز ہوجائے گا۔ لیکن بھارتی ریاست تامل ناڈو کے گاؤں کے رہائشی کملا ہیرس کی کامیابی کےلیے مندروں میں پوجا کررہے ہیں۔ بھارت کا یہ گاؤں کملا ہیرس کے نانا پی وی گوپالن کا جائے پیدائش ہے۔ اس لحاظ سے اسے کملا ہیرس کے آبائی گاؤں کی حیثیت حاصل ہے۔ کملا کے نانا نے بعد میں چنائے میں رہائش اختیار کرلی تھی جہاں کملا ہیرس کی والدہ شیاما گوپالن پیدا ہوئیں۔ اور بعد ازاں ان کی والدہ نے 1958 میں 19 سال کی عمر میں امریکا میں مستقل سکونت اختیار کرلی تھی۔ جب کملا ہیرس پہلی بار امریکا کی نائب صدر منتخب ہوئیں تو اس وقت بھارت کے تھولاسندرا پورم گاؤں کو بھی عالمی توجہ حاصل ہوئی تھی۔ گاؤں کے لوگوں کو کہنا ہے کہ ان کے گاؤں کو عالمی شہرت کملا ہیرس کی وجہ سے ہی ملی ہے، کسی اور نے ان کے لیے اتنا کچھ نہیں کیا۔ تامل ناڈو کے گاؤں تھولاسندرا پورم کے مندروں میں کملا ہیرس کی کامیابی کے لیےکئی مہینوں سے پوجا پاٹ کی جارہی ہے۔ ایک مندر میں عطیہ دینے والوں کے نام کے طور پر کملا ہیرس اور ان کے نانا کا نام بھی کندہ ہے۔ جبکہ مندر کے باہر ایک بڑا بینر لگایا گیا ہے جس پر کملا ہیرس کےلیے نیک خواہشات کا اظہار ان الفاظ میں کیا گیا ہے کہ ’’ہم الیکشن میں ’زمین کی بیٹی‘ کی کامیابی کے لیے دعا کرتے ہیں‘‘۔ امریکا میں آج صدارتی انتخابات کے لیے ڈیموکریٹک پارٹی کی صدارتی امیدور و موجودہ نائب صدر کملا ہیرس اور سابق صدر و ری پبلکن امیدوار ڈونلڈ ٹرمپ کا سخت مقابلہ متوقع ہے، جس کی ووٹنگ کا آغاز ہوگیا ہے۔,world
457,امریکی صدارتی الیکشن؛ ڈونلڈ ٹرمپ نے میدان مار لیا,https://www.express.pk/story/2731660/uselection2024-first-result-poling-trump-kamala-harris,امریکا میں صدارتی دوڑ جیت کر ڈونلڈ ٹرمپ نے کامیابی حاصل کرلی ہے اور وہ ایک بار پھر امریکا کے صدر بن گئے ہیں۔ امریکا میں صدارتی انتخاب کے لیے ووٹنگ کے بعد نتائج کا عمل تاحال جاری ہے، تاہم ڈونلڈ ٹرمپ کم از کم مطلوبہ الیکٹورل ووٹ حاصل کرکے کامیاب ہو گئے ہیں۔ متعدد ریاستوں انڈیانا، کینٹکی، جیارجیا، اوہائیو، ورجینیا اور کیرولینا میں پولنگ مکمل ہوچکی ہے اور ووٹوں کی گنتی اور نتائج آنے کا سلسلہ جاری ہے۔ اب تک کے نتائج کے مطابق ری پبلکن امیدوار ڈونلڈ ٹرمپ 292 الیکٹورل ووٹ لے کر صدر بننے میں کامیاب ہو گئے ہیں جب کہ ان کی مدمقابل کملا ہیرس 224 ووٹوں کے ساتھ ان سے پیچھے ہیں۔ نتائج کی تازہ صورت حال کے مطابق ٹرمپ جلد ہی اپنے حامیوں سے خطاب کریں گے جب کہ کملا ہیرس نے خطاب نہ کرنے کا فیصلہ کیا ہے۔ وہ انتخابی نتائج کے حوالے سے آج شام اپنا بیان جاری کریں گی۔ رپورٹس کے مطابق ٹرمپ نے اہم ریاستوں نارتھ کیرولائنا، جیارجیا اور پنسلوانیا میں کامیابی حاصل کرلی ہے، جسے ٹرمپ کے حق میں بڑی پیش رفت سمجھا جا رہا ہے۔ تینوں ریاستوں کو سوئنگ اسٹیٹ مانا جاتا ہے، جن کے نتائج مجموعی رزلٹ پر اثر انداز ہوتے ہیں۔ دوسری جانب ڈیموکریٹک امیدوار کملا ہیرس نے ورجینیا میں کامیابی حاصل کرلی ہے۔ یاد رہے کہ 2020ء میں بھی یہاں سے ڈیموکریٹ امیدوار جوبائیڈن کامیاب ہوئے تھے۔ خبرایجنسی رائٹرز کی رپورٹ کے مطابق ریاست انڈیانا اور کینٹکی میں سابق صدر اور ری پبلکن امیدوار ڈونلڈ ٹرمپ کو برتری حاصل ہے تاہم ووٹوں کی گنتی جاری ہے۔ رپورٹ میں بتایا گیا کہ کینٹکی میں گنتی کا عمل 21 فیصد مکمل ہوا ہے، جس کے مطابق کملا ہیرس دو لاکھ 9 ہزار745 (54.1 فیصد) جبکہ ڈونلڈ ٹرمپ ایک لاکھ 72 ہزار 720 (44.4 فیصد) ووٹ حاصل کرچکے ہیں۔ بی بی سی کی رپورٹ کے مطابق انڈیانا میں 60 فیصد ووٹوں کی گنتی مکمل ہوگئی جہاں کملا ہیرس کو 49.7 فیصد کے ساتھ برتری حاصل ہے جبکہ ٹرمپ 48.6 فیصد کے ساتھ پیچھے ہیں۔ انڈیانا میں ڈونلڈ ٹرمپ نے 2020 میں جوبائیڈن کو 7 فیصد اور 2016 میں ہیلری کلنٹن کو 19 فیصد کے مارجن سے شکست دی تھی۔ رائٹرز کی رپورٹ کے مطابق جیارجیا میں 3 فیصد ووٹوں کی گنتی تک ڈونلڈ ٹرمپ کو اب تک برتری حاصل تھی، جہان ٹرمپ کو 91 ہزار 381 ووٹ (51 فیصد) جبکہ کملا ہیرس کو 87 ہزار 32 (48.5) فیصد ووٹ ملے ہیں۔ امریکی خبرایجنسی اے پی کی رپورٹ کے مطابق اب تک کے نتائج کے مطابق سابق صدر اور ری پبلکن امیدوار ڈونلڈ ٹرمپ کو 277 الیکٹورل ووٹ حاصل ہیں جبکہ ڈیموکریٹس کی امیدوار کملا ہیرس 226 الیکٹورل ووٹ کے ساتھ پیچھے ہیں۔ سینیٹ کے انتخابات میں بھی ری پبلکنز کو برتری حاصل ہے اور اب تک موصول نتائج کے مطابق 51 نشستوں پر برتری حاصل ہے، ڈیموکریٹس کو 43 نشستیں مل رہی ہیں، ایوان نمائندگان کے لیے انتخاب میں بھی ری پبلکنز 183 نشستوں کے ساتھ واضح برتری لیے ہوئے ہیں جبکہ ڈیموکریٹس نے 153 نشستیں حاصل کرلی ہیں۔امریکی خبر ایجنسی کے مطابق گورنرز کے انتخاب میں ری پبلکنز کو 25 جبکہ ڈیموکریٹس کو 22 ریاستوں میں برتری ہے۔ امریکی صدارتی الیکشن میں سب سے پہلا نتیجہ ایک قصبے سے آیا جہاں گزشتہ 60 کی دہائی سے رات گئے ووٹنگ کا عمل شروع ہوجاتا ہے۔ نیو ہیمپشائر کے اس چھوٹے سے قصبے ڈکسوائل نوچ میں ووٹرز کی تعداد صرف 6 ہے جن میں سے 3 ووٹ کملا ہیرس جب کہ ڈونلڈ ٹرمپ کو بھی اتنے ہی ووٹ ملے۔ گزشتہ صدارتی الیکشن 2020 میں یہاں سے جوبائیڈن کو تمام 5 ووٹ ملے تھے لیکن اس بار ووٹر کی تعداد 6 ہوگئی اور ٹرمپ نے اس حلقے میں مقابلہ تین تین سے برابر کردیا۔ قبل ازیں امریکا کے تمام علاقوں میں ووٹنگ کا عمل اپنے اپنے مقامی وقت پر شروع ہوا تھا تاہم اس سے پہلے ہی قبل از وقت پولنگ اور ای میل ووٹنگ کے ذریعے7 کروڑ سے زائد ووٹرز حقِ رائے دہی استعمال کرچکے تھے۔ یاد رہے کہ امریکی صدر بننے کے لیے کسی بھی امیدوار کو 538 الیکٹورل ووٹ میں سے کم از کم 270 ووٹ حاصل کرنا ہوتے ہیں اور ٹرمپ نے میجک نمبر حاصل کرلیا۔,world
458,امریکی صدارتی الیکشن میں کون سے شہری ووٹ کاسٹ نہیں کرسکتے,https://www.express.pk/story/2731654/uselection2024-who-cant-cast-vote,"امریکی صدارتی الیکشن میں ووٹنگ کا عمل ایک قصبے ڈکسوائل نوچ میں رات گئے جب کہ ریاست ڈرمونٹ میں علی الصبح شروع ہوگیا۔ دنیا کے کسی بھی ملک کی طرح امریکا میں بھی ملکی شہریت رکھنے والے 18 سال کے عمر کے تمام افراد ووٹ کاسٹ کرسکتے ہیں جنھیں مقررہ تاریخ سے قبل رجسٹریشن کرانی ہوتی ہے تاہم کچھ لوگوں پر رائے دہی کی پابندی بھی ہے۔ امریکی صدارتی الیکشن میں بعض ریاستوں میں جو ووٹرز اپنا ووٹ کاسٹ نہیں کرسکتے ان میں سزا یافتہ مجرموں اور ذہنی طور پر مفلوج افراد شامل ہیں۔ اسی طرح  پورٹو ریکو، یو ایس ورجن آئی لینڈز، گوام، شمالی مریاناس جزیرے اور امریکی سموا کے علاقوں میں رہنے والوں پر بھی ووٹ البتہ ملک سے دور رہنے والے امریکیوں کو ""ایبسنٹ بیلٹ"" کی سہولت فراہم کی جاتی ہے۔",world
459,مقبوضہ کشمیر میں پست ہمتی اور ذہنی دباؤ کے باعث ایک اور بھارتی فوجی نے اپنی جان لے لی,https://www.express.pk/story/2731641/indian-soldier-suicide-in-kashmir,مقبوضہ کشمیر میں ایک اور بھارت فوجی نے اپنے ہی ہاتھوں اپنی زندگی کا خاتمہ کرلیا۔ کشمیر میڈیا سروس کے مطابق جموں کے علاقے میں تعینات بھارتی بارڈر فورس کا اہلکار جب ڈیوٹی پر نہیں پہنچا تو ساتھی اہلکار اس کے کمرے میں گئے۔ بھارتی بارڈر فورس کے اہلکار کا کمرا اندر سے بند تھا۔ ساتھی اہلکار دروازہ توڑ کر اندر داخل ہوئے تو 33 سالہ نتیش کمار کی لاش پنکھے سے لٹکی ہوئی تھی۔ خودکشی کرنے والے اہلکار کو اسپتال منتقل کیا گیا جہاں اس کی موت کی تصدیق کردی گئی۔ لاش کو ضروری کارروائی کے بعد آبائی علاقے پنجاب روانہ کردیا گیا۔ تاحال خودکشی کی وجہ سامنے نہیں آسکی۔ کشمیر پولیس نے مقدمہ درج کرکے تحقیقات کا آغاز کردیا تاہم ایسی کسی انکوائری کمیٹی کا کبھی کوئی نتیجہ سامنے نہیں آیا ہے۔ یاد رہے کہ مقبوضہ کشمیر میں ذہنی دباؤ اور پست ہمتی کے باعث بھارتی فوجیوں کے خودکشی کرنے کے واقعات عام ہیں۔ افسران بالا کے ناروا سلوک اور خواتین اہلکار کے ساتھ جنسی ہراسانی بھی ایک وجہ ہے۔,world
460,امریکی صدارتی الیکشن؛ 7 اہم ریاستوں میں کون سی ریاست پانسہ پلٹ ثابت ہوگی,https://www.express.pk/story/2731629/uselection2024-which-state-most-wins-state,امریکا کے صدارتی انتخاب میں سوئنگ اسٹیٹس کہلائی جانے والی 7 ریاستوں ایریزونا، جارجیا، مشی گن، نیواڈا، نارتھ کیرولینا، پنسلوانیا اور وسکونسنکسی بھی امیدوار کی جیت کے لیے اہم قرار دیا جا رہا ہے تاہم اس بار ان میں سے بھی ایک ریاست فیصلہ کن ثابت ہوگی۔ امریکی نشریاتی ادارے کے مطابق حکمراں جماعت کی امیدوار کملا ہیرس اور ان کے حریف امیدوار ڈونلڈ ٹرمپ نے سب سے زیادہ جس ریاست میں جلسے منعقد کیے ہیں اور انتخابی مہم کے آخری روز بھی سب سے زیادہ گہماگہمی رہی وہ پنسلوانیا ہے۔ اس کی وجہ یہ ہے کہ اس بار ممکنہ طو پر ریاست پنسلوانیا جسے ’’Most Win‘‘ ریاست بھی کہا جا رہا ہے، نئے امریکی صدر کے چناؤ کا فیصلہ کرے گی۔ وائٹ ہاؤس میں صدارتی منصب سنبھالنے کے لیے کسی بھی امیدوار کو 538 میں سے 270 الیکٹورل ووٹس حاصل کرنا ہوں گے۔ 43 ریاستوں میں کسی میں ٹرمپ تو کسی میں کملا ہیرس کو برتری حاصل ہے۔ البتہ سوئنگ اسٹیٹس کہلائی جانے والی فیصلہ کن ریاستوں ایریزونا، جارجیا، مشی گن، نیواڈا، نارتھ کیرولینا، پنسلوانیا اور وسکونسن میں معاملہ مختلف ہے۔ کسی امیدوار کو واضح برتری حاصل نہیں۔ ان میں سے بھی 19 الیکٹورل ووٹس والی ریاست پنسلوانیا واحد فیصلہ کن ریاست کی اہمیت اختیار کرگئی ہے۔ یہاں سے ڈیموکریٹس جیتی آئی ہے لیکن 2016 میں ٹرمپ نے یہاں سے ہیلری کلنٹن کو شکست دیکر پانسہ پلٹ دیا تھا۔ 2020 میں ہونے والے صدارتی الیکشن میں پنسلوانیا نے ٹرمپ کے بجائے جوبائیڈن کا انتخاب کیا تھا۔ یہ ریاست جوبائیڈن کی جائے پیدائش بھی ہے۔ جس کا انھوں نے فائدہ اُٹھایا۔ تاہم آج صدارتی الیکشن کی ووٹنگ میں پنسلوانیا کے ووٹرز جوبائیڈن کی جگہ ڈیموکریٹس کی امیدوار بننے والی کملا ہپرس کے حق میں ویسے ہی ووٹ کاسٹ کرتے ہیں جیسے جوبائیڈن کو کیا تھا یا نہیں۔ اس کا فیصلہ ہوجائے گا۔,world
461,صدر منتخب ہونے پر بغیر دستاویز آنے والوں کو ڈی پورٹ کردوں گا، ڈونلڈ ٹرمپ,https://www.express.pk/story/2731602/sdr-mntkhb-on-pr-bghir-dstaoiz-aan-oalo-ko-i-por-krdo-ga-onl-rmp,امریکی صدارتی امیدوار ڈونلڈ ٹرمپ کا کہنا ہے کہ صدارتی انتخاب جیتنے کے بعد بغیردستاویزات امریکا آنے والوں کو ڈی پورٹ کردوں گا۔ امریکی ٹی وی کو انٹرویو میں ریپبلکن پارٹی کے صدارتی امیدوار ڈونلڈ ٹرمپ نے کہا کہ ان کی مخالف امیدوار اور نائب صدر کملا ہیرس میکسیکو کی سرحد سے آنے والے مہاجرین کی بڑی تعداد کو روکنے کے حوالے سے کمزور ثابت ہوئی ہیں۔ صدر منتخب ہونے پر بغیر دستاویزات امریکا آنے والوں کو ڈی پورٹ کردوں گا۔ ڈونلڈ ٹرمپ کا مزید کہنا تھا کہ کملا ہیرس اس امیگریشن بل کی حمایت کرتی ہیں جسے میں نے ریبپلکن پارٹی کو ختم کرنے کو کہا تھا۔ سرحدوں پرغیرقانونی طریقوں سے امریکا آنے کی کوشش کرنے والوں کو روکنے کے لیے ہم سخت اقدامات کریں گے۔ امریکی صدارتی انتخاب میں آج ووٹنگ ہو رہی ہے جس میں ڈونلڈ ٹرمپ اور ڈیموکریٹک امیدوار کملا ہیرس کے درمیان سخت مقابلے کی توقع ہے۔ امریکی ریاست ایریزونا اور نیواڈا ان 7 ریاستوں میں شامل ہیں جو کہ آج ہونے والے صدارتی انتخاب کے نتیجے پر بہت اثرا انداز ہوں گی۔ امریکا کی 50 میں سے باقی 43 ریاستوں میں دونوں امیدواروں کو ایک دوسرے پر واضح سبقت حاصل ہے۔,world
462,امریکی انتخابات 2024، قبل از وقت ووٹوں کی تعداد 81 ملین سے تجاوز کر گئی,https://www.express.pk/story/2731592/us-election-2024-qabal-az-waqt-voton-ki-tadaad-81-million-se-tajawaz-kar-gayi,امریکی صدارتی انتخابات کے لیے کروڑوں امریکی انتخابات سے قبل ہی اپنا حق رائے دہی استعمال کر چکے ہیں، میڈیا رپورٹس کے مطابق قبل از وقت پولنگ میں 8 کروڑ 13 لاکھ 79 ہزار 6 سو 84 ووٹ کاسٹ ہو چکے ہیں۔ برطانوی خبر رساں ادارے کی خبر کے مطابق قبل از وقت پولنگ کے اس عمل میں 81 ملین سے زائد ووٹوں میں سے 4 کروڑ 44 لاکھ 2 ہزار 3 سو 75 ووٹ امریکی شہریوں نے ذاتی حیثیت میں کاسٹ کیے۔ جبکہ پوسٹل بیلٹ کے ذریعے ڈالے گئے ووٹوں کی تعداد 3 کروڑ 69 لاکھ 77 ہزار 3 سو سے زائد رہی۔ یونیورسٹی آف فلوریڈا الیکشن لیب کے مطابق 2024 کے صدارتی انتخابات میں قبل از وقت ڈالے گئے ووٹوں کی تعداد 2020 کے انتخابات سے کم رہی ہے، 2020 میں مجموعی طور پر 101.5 ملین سے زائد امریکی شہریوں نے قبل از وقت ووٹ کی سہولت سے استفادہ حاصل کیا تھا۔ 2012 میں 46.2 ملین اور 2016 میں 47.2 ملین امریکیوں نے انتخابات سے قبل اپنا حق رائے دہی استعمال کیا تھا۔ صدارتی امیدوار کملا ہیرس اور ڈونلڈ ٹرمپ کے حامیوں نے قبل از وقت ووٹنگ کے اعداد و شمار کو اس بات کے ثبوت کے طور پر پیش کیا ہے کہ ان کی پارٹی کسی قسم کا فیصلہ کن فائدہ حاصل کر رہی ہے اور قبل از وقت ووٹنگ کی تعداد کو اپنے بیانیے کا حصہ بنایا ہے۔,world
463,افغان ناظم الامور سے بلااجازت ملاقات، مالدیپ نے پاکستان سے ہائی کمشنر کو واپس بلا لیا,https://www.express.pk/story/2731591/afghan-naazim-alamor-se-blaajazt-mulaqaat-maldip-ne-high-commissioner-ko-wapas-bulaa-liya,مالدیپ نے افغان ناظم الامور سے غیرسرکاری ملاقات کرنے پر پاکستان سے اپنے ہائی کمشنر محمد طحہ کو واپس بلا لیا ۔ غیر ملکی میڈیا کے مطابق مالدیپ کی وزارت خارجہ نے کہا کہ مالدیپ کے ہائی کمشنر محمد طحہ اور افغان ناظم الامور سردار احمد شکیب کے درمیان دو روز قبل ہونیوالی ملاقات کی حکومت نے اجازت نہیں دی تھی جس پر مالدیپ حکومت نے مناسب کارروائی کی ہے۔ سرکاری ذرائع کے مطابق محمد طحہ کا نام اسلام آباد میں مالدیپ مشن کی ویب سائٹ سے ہٹا کر انھیں واپس بلا لیا گیا ۔,world
464,امریکی آج اپنا نیا حکمران چُنیں گے,https://www.express.pk/story/2731580/amrici-aaj-duniya-ka-naya-hukmaran-chunain-ge,امریکی صدارتی الیکشن کیلیے گزشتہ روز پولنگ شروع ہوگئی۔امریکی صدرکون، ٹرمپ یا کملا ہیرس، فیصلہ آج ہو جائے گا۔ کملا ہیرس کو قومی سطح پر صرف 1.02 فیصد کی ٹرمپ پر برتری نظر آرہی ہے۔ 538 میں سے 270 الیکٹورل ووٹ جیت کیلئے درکار ہوتے ہیں۔ انتخابات کا فیصلہ ریپبلکن اور ڈیموکریٹک امیدواروں کے درمیان ردوبدل کی تاریخ کے ساتھ گرما گرم مقابلہ کرنے والی ’’سوئنگ سٹیٹس‘‘میں ہوتا ہے۔ اس سال ان سات میدان جنگ سمجھے جانی والی ریاستوں میں کسی بھی امیدوار کیلئے غلطی کی کوئی گنجائش نہیں۔ ان سات ریاستوں میں پنسلوانیا (19 الیکٹورل کالج ووٹ)، جارجیا (16)، شمالی کیرولینا (16)، مشی گن (15)، ایریزونا (11)، وسکونسن (10)، اور نیواڈا (6) شامل ہیں۔ پنسلوانیا ایک زمانے میں قابل اعتماد طور پر ڈیموکریٹک ووٹ تھا، لیکن ریپبلکن ٹرمپ نے 2016ء میں 0.7 فیصد پوائنٹس سے 13 ملین باشندوں کے ساتھ سب سے زیادہ آبادی والا میدان جنگ جیتا۔ پنسلوانیا میں ریلی سے خطاب کرتے ہوئے ریپبلکن امیدوار ڈونلڈ ٹرمپ نے کہا ہے 2020 ء میں صدارتی انتخابات کے نتائج اور شکست قبول نہیں کی تھی، انہیں سچ میں لگتا ہے کہ اس وقت انہیں وائٹ ہاؤس نہیں چھوڑنا چاہیے تھا۔ ٹرمپ کا کہنا تھا کہ ملکی تاریخ میں ہماری سرحد اس وقت سب سے زیادہ محفوظ تھی جب وہ اقتدار سے الگ ہو رہے تھے، ہم نے بہت اچھا کام کیا تھا۔,world
465,امریکا میں صدارتی الیکشن نومبر کے پہلے منگل کو ہی کیوں ہوتا ہے؟,https://www.express.pk/story/2731517/uselection2024-why-tuesday-only,امریکا میں صدارتی الیکشن اپنے مقررہ سال میں نومبر کے مہینے کے پہلے منگل کو ہی منعقد ہوتا آیا ہے لیکن 1845 سے پہلے ایسا نہیں ہوتا تھا۔ امریکی نشریاتی ادارے کے مطابق 5 نومبر بروز منگل کو ہونے والے صدارتی الیکشن میں ڈونلڈ ٹرمپ یا کملا ہیرس میں سے کوئی بھی واضح پوزیشن میں نہیں ہے۔ ایگزٹ پول میں رجحان تقریباً برابر آرہا ہے۔ امریکا میں 1845 سے قبل صدارتی الیکشن کا کوئی مخصوص دن مقرر نہیں تھا۔ مختلف ریاستوں میں الگ الگ دن ووٹنگ ہوتی تھی اور پورے ملک میں یہ عمل 34 دنوں میں مکمل ہوتا تھا۔ اس لیے جن ریاستوں میں پہلے ووٹنگ ہوجاتی تھی اس کا اثر دوسرے ریاستوں میں بعد میں ہونے والی ووٹنگ پر بھی پڑتا تھا اور پھر ووٹرز کے معمولات زندگی بھی متاثر ہوتے اور بے یقینی سی صورت حال رہتی تھی۔ ان مسائل کے پیش نظر پورے امریکا میں صدارتی الیکشن ایک دن اور تاریخ متعین کرنے کا فیصلہ کیا گیا۔ کانگریس نے 1845 میں اسے قانونی قالب ڈھالا جس کے بعد سے ہر صدارتی الیکشن نومبر کے پہلے منگل کو منعقد ہوتا آرہا ہے۔ سوال یہ اُٹھتا ہے کہ آخر یہی دن کیوں منتخب کیا گیا۔ جس کی پہلی وجہ ووٹرز کی سہولت کو پیشِ نظر رکھنا تھا۔ خیال رہے کہ انیسویں صدی تک امریکا میں شامل ریاستوں کی زیادہ تر آبادی زراعت سے وابستہ تھی۔ کاشت کار بدھ کے روز اجناس فروخت کرنے منڈی کا رخ کرتے تھے۔ اسی طرح اتوار کو چھٹی تو ہوتی ہے لیکن زیادہ تر آبادی اس دن چرچ جانے کو ترجیح دیتی ہے۔ جمعے کو بھی لوگ چرچ جاتے ہیں اور مسلمان نماز جمعہ میں مصروف ہوتے ہیں۔ ہفتہ بھی عبادت کا دن تصور ہوتا ہے۔ اس لیے جمعرات اور منگل میں سے منگل کا انتخاب کیا گیا۔,world
466,بھارتی فوج کا لڑاکا طیارہ کھیت میں گر کر تباہ ہوگیا,https://www.express.pk/story/2731505/indian-army-plan-mig29-crash,بھارتی ریاست اتر پردیش میں ایک لڑاکا طیارہ مگ 29گر کر تباہ ہوگیا اور اس میں خوفناک آگ بھڑک اُٹھی۔ بھارتی میڈیا کے مطابق لڑاکا طیارے نے ریاست پنجاب کے آدم پور سے آگرہ کے لیے پرواز بھری تھی اور آگرہ میں ہچکولے کھاتے ہوئے ایک آبادی کے نزدیک کھیت پر گر گیا۔ طیارے میں لگنے والی آگ نے پورے کھیت کو اپنی لپیٹ میں لے لیا۔ طیارہ آگرہ میں جنگی مشق میں حصہ لینے کے لیے جا رہا تھا۔ حادثے کے وقت پائلٹ نے پیراشوٹ کی مدد سے خود کو محفوظ طریقے سے باہر نکال لیا۔ پیراشوٹ کے ذریعے زمین پر گرنے سے پائلٹ کو معمولی چوٹیں آئی ہیں۔ انڈین ایئرفورس کے ترجمان نے بتایا کہ تاحال حادثے کی وجہ معلوم نہیں ہوسکی تاہم واقعہ کی تحقیقات کے لیے انکوائری کمیٹی تشکیل دیدی گئی۔ بیان میں کہا گیا ہے کہ پائلٹ نے اس بات کو یقینی بنانے کے بعد کہ زمین پر جان یا مال کو کوئی نقصان نہ پہنچے، طیارے کو چھوڑا اور خود پیراشوٹ کے ذریعے چھلانگ لگا دی۔ عینی شاہدین کا کہنا ہے کہ سال کی بھر محنت سے تیار ہونے والی فصل طیارہ حادثے میں جل کر خاکستر ہوگئی اگر مزید آگ پھیلتی تو اس میں کئی گھر بھی زد میں آجاتے۔ کسانوں نے فصل کی تباہی کا معاوضہ دینے کا مطالبہ کرتے ہوئے کہا کہ امدادی ٹیموں کے تاخیر سے پہنچنے کی وجہ سے اتنا نقصان ہوا۔ یاد رہے کہ یہ پہلا موقع نہیں ہے جب مگ 29 لڑاکا طیارہ گر کر تباہ ہوا ہو۔ 2 ستمبر کو راجستھان میں بھی ایسا ہی واقعہ پیش آیا تھا۔,world
467,ٹرمپ جیتے تو وائٹ ہاؤس؛ ہارے تو جیل جائیں گے,https://www.express.pk/story/2731491/donald-trump-whitehouse-or-jail-uselection2024,امریکی صدارتی الیکشن میں پولنگ کو صرف 3 دن باقی ہیں جب کہ ارلی ووٹنگ میں بھی کروڑوں ووٹرز رائے شماری میں حصہ لے چکے ہیں لیکن اب تک کوئی واضح پوزیشن سامنے نہیں آسکی۔ عالمی خبر رساں ادارے کے مطابق سابق امریکی صدر ڈونلڈ ٹرمپ اگر مسلم عرب ووٹرز اور ہسپانوی ووٹرز کو کسی طرح منانے میں کامیاب ہوجاتے ہیں اور یہ الیکشن جیت جاتے ہیں تو وائٹ ہاؤس کے نئے مکین ہوں گے۔ صورت حال اس کے برعکس نکلی اور ڈونلڈ ٹرمپ کو گزشتہ الیکشن کی طرح اس الیکشن میں شکست کا سامنا ہوا تو انھیں اُن کیسز کا سامنا کرنا پڑے گا جس پر عدالت نے استثنیٰ دے رکھا ہے۔ یاد رہے کہ 2016 کے انتخابات سے قبل ڈونلڈ ٹرمپ نے فحش فلموں کی اداکارہ اسٹارمی ڈینئلز کو 30 ہزار ڈالرز کی ادائیگی کی تھی جس کو چھپانے کی کوشش میں جعلی ریکارڈ مرتب کرنے کے 34 سنگین جرائم میں سابق صدر کو قصوروار قرار دیا گیا تھا۔ ہش منی کیس میں ڈونلڈ ٹرمپ کو سزا مئی 2024 میں سنائی جانی تھی جسے 18 ستمبر تک مؤخر کردیا گیا تھا تاہم جج نے صدارتی الیکشن کی وجہ سے سزا سنانے کی تاریخ 26 نومبر مقرر کی تھی۔ اگر ڈونلڈ ٹرمپ صدر منتخب نہیں ہوئے تو 26 نومبر کو انھیں سزا سنائی جائے گی اور وہ جیل میں ہوں گے البتہ صدر بننے کی صورت میں استثنیٰ حاصل ہوگا۔ سابق صدر ٹرمپ کو اشتعال انگیز تقریر کرکے کیپیٹل ہل پر حملے کے لیے حامیوں کو اکسانے اور انتخابات میں مداخلت و دھاندلی کے مقدمے کا بھی سامنا ہے۔,world
468,کملا یا ٹرمپ؛ جس نے مسلم ووٹرز کے دل جیت لیے وہ امریکی صدر بن جائے گا,https://www.express.pk/story/2731490/kamala-harris-donald-trump-uselection2024-muslims-voters,"امریکا میں ہونے والے صدارتی الیکشن میں حکمراں جماعت ڈیموکریٹ کی کملا ہیرس اور اپوزیشن جماعت ریپبلکن کے امیدوار ڈونلڈ ٹرمپ کے درمیان کانٹے کا مقابلہ ہے اور دونوں اپنی فتح کے لیے مسلم ووٹرز کی جانب دیکھ رہے ہیں جو فیصلہ کن ثابت ہوسکتے ہیں۔ عالمی خبر رساں ادارے کے مطابق امریکا میں عرب نژاد امریکی ووٹرز کی تعداد کہیں زیادہ ہیں جو عرصے سے کبھی ڈیموکریٹ تو کبھی ریپبلکن کو ووٹ دیتے آئے ہیں۔ اس صدارتی الیکشن میں مسلم ووٹرز کو فلسطین، لبنان اور بالخصوص غزہ میں اسرائیلی جارحیت پر جہاں مسلم ووٹرز کو متحد کردیا ہے وہیں ڈیموکریٹ یا ریپبلکن میں کسی ایک کے انتخاب کی حکمت عملی پر منقسم نظر آتے ہیں۔ اکثر مسلم ووٹرز کا کہنا ہے کہ وہ تذبذب کا شکار ہیں کیوں کہ کسی بھی امیدوار نے کھل کر اسرائیلی جارحیت کی مذمت نہیں کی اور نہ ہی غزہ سے اظہارِ ہمدردی کیا ہے۔ کئی مسلم جماعتوں اور گروپس نے بھی عندیہ دیا ہے کہ اگر پولنگ ڈے تک کسی بھی امیدوار نے غزہ پر راست اقدام نہیں اُٹھایا تو مسلم ووٹرز پولنگ اسٹیشن جانے کا تکلف جھیلنے کے بجائے گھر پر رہنا پسند کریں گے۔ الجزیرہ سے بات کرتے ہوئے عرب نژاد امریکی لیلیٰ ایلابڈ کہتی ہیں کہ وہ اور دیگر مسلم ووٹرز غزہ اور لبنان کے اجتماعی جنازوں کے ساتھ ہیں۔ ہم غمگین ہیں۔ ہم مایوس ہیں۔ ہم ناراض ہیں۔ ہم دل شکستہ ہیں۔ ہمیں دھوکے بازی کا احساس ہو رہا ہے۔ ایک اور تارک وطن ووٹر نے بتایا کہ میں نہ تو نائب صدر کملا ہیرس اور نہ ہی سابق صدر ڈونلڈ ٹرمپ کو ووٹ دوں گئی کیوں دونوں نے کوئی ایسی پالیسی نہیں اپنائی ہے جس میں واضح طور پر کہا گیا ہو کہ غزہ پر بمباری بند ہونے والی ہے۔ لبنانی امریکی یونیورسٹی سے فارغ التحصیل علیسہ حکیم نے الجزیرہ کو بتایا کہ پہلے بائیڈن کو ووٹ دیا تھا جو  میرے خیال میں ٹرمپ سے بہتر ہوں گے۔ لیکن غزہ میں جسے بہت سے ماہرین نسل کشی قرار دینے رہے ہیں، پر جوبائیڈن کے اقدامات سے خوش نہیں۔ 22 سالہ طالبہ نے ٹرمپ کے مقابلے میں کملا ہیرس کے انتخاب کے لیے ""دو برائیوں میں سے کم برائی"" کے چناؤ کی دلیل کو مسترد کرتے ہوئے کہا کہ ہمیں اپنا ووٹ بیچنے سے زیادہ اپنے آپ کا احترام کرنے کی ضرورت ہے۔ ڈیئربورن کی آبادی ایک لاکھ 10 ہزار ہے جسے امریکا میں عربوں کا دارالحکومت بھی کہا جاتا ہے۔ ب تک ووٹرز کملا ہیرس یا ٹرمپ میں سے کسی ایک کے انتخاب کا فیصلہ نہیں کرپائے ہیں۔ الجزیرہ نے شہر کے مشرقی حصے میں بہت زیادہ عرب علاقوں میں درجنوں رہائشی محلوں کا سروے کیا جہاں انتخابی امیدواروں سے زیادہ فلسطینی اور لبنانی لہرا رہے ہیں۔ گزشتہ انتخابات میں جو بائیڈن نے ڈیئربورن میں بنیادی طور پر عرب علاقوں میں 80 فیصد سے زیادہ ووٹ حاصل کیے جس سے انہیں مشی گن میں فتح حاصل ہونے میں مدد ملی۔ تاہم اس بار کملا ہیرس کو مشکلات کا سامنا ہے۔ مسلم ووٹرز کے اس تذبذب کو دیکھتے ہوئے ماہرین کا کہنا ہے کہ اگر پولنگ ڈے پر عرب نژاد امریکی متحرک نہیں ہوئے تو کملا ہیرس جو ممکنہ فاتح امیدوار ہیں حریف ٹرمپ سے شکست کھا سکتی ہیں۔",world
469,آخری دم تک اسرائیلی فوج کے سامنے ڈٹے رہنے والے سنوار 3 دن سے بھوکے تھے، پوسٹ مارٹم,https://www.express.pk/story/2731476/akhri-dm-tk-asraeili-foj-k-samn-rn-oal-snoar-3-dn-s-bok-t-pos-marm,حماس کے سربراہ یحییٰ السنوار کی پوسٹ مارٹم رپورٹ میں انکشاف ہوا ہے کہ وہ اپنی شہادت کے وقت 72 گھنٹے سے خالی پیٹ تھے۔ اسرائیلی میڈیا میں پوسٹ مارٹم رپورٹ کی مزید معلومات شیئر کرتے ہوئے کہا گیا ہے کہ فرانزک ڈاکٹروں نے نتیجہ اخذ کیا کہ السنوار نے اسرائیلی حملوں میں مارے جانے سے قبل گزشتہ 3 دنوں کے دوران کچھ نہیں کھایا تھا۔ یاد رہے کہ اسرائیل دعویٰ کرتا آیا ہے کہ غزہ کے لیے بھیجی جانے والی انسانی امداد حماس کی افواج ضبط کر لیتی ہیں اور غزہ کے شہریوں کو یہ امداد نہیں پہنچ پاتی۔ حالانکہ حقیقت یہ ہے کہ اسرائیل امدادی ٹرکوں کو غزہ میں داخل ہونے سے روکتا ہے اور لوگوں کو بھوک و افلاس سے دوچار کرتا ہے۔ یہ خبر بھی پڑھیں :شہید السنوار کی کُل کائنات؛ اذکارکارڈ، تسبیح، ٹافیاں، كلاشنكوف اور معمولی رقم یحییٰ السنوار کی تین دن بھوک کے عالم میں شہادت سے اسرائیل کا پروپیگنڈا بھی غلط ثابت ہوگیا کہ خوارک پر حماس کا قبضہ ہے۔ قبل ازیں اسرائیلی فوج کی جانب سے جاری ویڈیو میں دیکھا جا سکتا تھا کہ زخموں سے چُور اور ٹوٹے ہاتھ کے ساتھ تباہ حال گھر کے ٹوٹے پھوٹے صوفے پر بیٹھے یحییٰ السنوار نے اسرائیلی جاسوس ڈرون کو لکڑی دے ماری تھی۔ اس کے اگلے ہی لمحے اسرائیلی فوج نے اس مقام پر وحشیانہ بمباری کی جس میں وہ شہید ہوگئے۔ جب ان کے چہرے سے فلسطینی رومال ہٹایا گیا تو پتا چلا کہ وہ یحییٰ السنوار ہیں۔ یہ بھی پڑھیں :شہید یحییٰ سنوار کی پوسٹ مارٹم رپورٹ منظرِعام پر آگئی بعد ازاں اسرائیلی فوجیوں نے ان کی ایک انگلی کاٹ کر اسرائیل بھیجی جہاں بائیو میٹرک میں ان کے یحییٰ السنوار ہونے کی تصدیق ہوگئی۔ اسرائیلی فوجیوں نے سخت سیکیورٹی حصار میں یحییٰ السنوار کی لاش کو اسرائیل منتقل کیا جہاں ان کا پوسٹ مارٹم کیا گیا جس میں ان کی موت وجہ سر پر گولی لگنا بتائی گئی تھی۔ پوسٹ مارٹم کے مطابق یحییٰ السنوار کا ہاتھ ٹوٹا ہوا تھا اور پورا جسم زخم زخم تھا۔ بمباری سے ان کی لاش ملبے تلے دب گئی تھی۔,world
470,ایران میں ملٹری ہیلی کاپٹر گر کر تباہ؛ پاسداران انقلاب کے اہم کمانڈر پائلٹ سمیت جاں بحق,https://www.express.pk/story/2731464/iran-military-helicopter-crash-irgc-commander-alongwith-pilot-killed,ایران میں ملٹری ہیلی کاپٹر گر کر تباہ ہوگیا جس کے نیتجے میں پاسداران انقلاب کے بریگیڈیئر جنرل حامد مازندرانی پائلٹ سمیت جاں بحق ہوگئے۔ ایران کے سرکاری خبر رساں ادارے کے مطابق ہیلی کاپٹر جنوب مشرقی صوبے سیستان  بلوچستان میں دہشت گردوں کے خلاف آپریشن کے دوران گر کر تباہ ہوا۔ ہیلی کاپٹر میں پاسداران انقلاب کے بریگیڈیئر جنرل حامد مازندرانی اور پائلٹ حمید جنداعی سوار تھے جو حادثے میں جاں بحق ہوگئے۔ بریگیڈیئر جنرل حامد مازندرانی پاسداران انقلاب کی نینوا بریگیڈ کے کمانڈر تھے۔ یاد رہے کہ اس علاقے میں ایران کی پاسداران انقلاب 26 اکتوبر سے علیحدگی پسند مسلح تنظیم کے جنگجوؤں کے خلاف آپریشن کر رہی ہے۔ یہ ملٹری آپریشن اس وقت شروع کیا گیا جب سیستان بلوچستان کی علیحدگی پسند مسلح تنظیم کے جنگجوؤں کے حملے میں 10 پولیس اہلکار ہلاک ہوگئے تھے۔,world
471,بھارت میں مسافر بس کھائی میں جاگری؛ 36 افراد ہلاک اور 19 زخمی,https://www.express.pk/story/2731458/india-bus-fall-into-gorge-killed-36,بھارت ریاست اترا کھنڈ میں تیز رفتار مسافر بس ڈرائیور سے بے قابو ہو کر کھائی میں جا گری۔ بھارتی میڈیا کے مطابق حادثے کا شکار ہونے والی بس گولی کھال سے علاقے رام نگر جا رہی تھی۔ بس میں 50 سے زائد مسافر سوار تھے۔ مسافر بس ضلع الموڑا پر 200 میٹر گہری کھائی میں جا گری۔ زیادہ تر ہلاکتیں ریسکیو ٹیموں کے تاخیر سے پہنچنے کے باعث ہوئیں۔ امدادی کاموں کے دوران 36 مسافروں کی لاشیں نکالی گئیں جب کہ 19 کو زخمی حالت میں اسپتال منتقل کیا گیا۔ زخمیوں میں سے 7 کی حالت نازک ہونے کے سبب ہلاکتوں میں اضافے کا خدشہ ظاہر کیا جا رہا ہے۔ بھارت میں سڑکوں کی ابتر حالت اور ٹریفک قوانین کی سنگین خلاف ورزیوں کے باعث حادثات عام ہیں۔ ریاست اتراکھنڈ کے وزیراعلیٰ نے لواحقین کے لیے 4 لاکھ اور زخمیوں کو ایک ایک لاکھ روپے مالی امدد دینے کا اعلان کیا ہے۔,world
472,بین الاقوامی دباؤ مسترد؛ ایران میں قتل کے مجرم یہودی باشندے کو پھانسی,https://www.express.pk/story/2731448/iran-executed-jewish-murder-case-israel-america-condemn,ایران نے اسرائیل اور عالمی قوتوں کے تصفیے کے دباؤ کے باوجود یہودی باشندے کو اس کے جرم کے پاداش میں تختہ دار پر لٹکا دیا۔ عرب میڈیا کے مطابق 20 سالہ یہودی نوجوان نے 2022 میں ایران کے مغربی شہر کی شاہراہِ عام پر لڑائی کے دوران ایک شخص امیر شوکری کو قتل کردیا تھا۔ عدالت میں سال سے زائد عرصے تک جاری رہنے والی سماعت میں قتل کے شواہد اور گواہان کے بیان کو دیکھتے ہوئے سزائے موت سنائی گئی تھی۔ جسے اعلیٰ عدالتوں نے بھی برقرار رکھا۔ بعد ازاں یہودی شخص کے اہل خانہ نے مقتول کے خاندان کو ایران کے اسلامی قوانین کے تحت دیت کی رقم دینے کی پیشکش بھی کی تھی جسے ورثا نے مسترد کردیا تھا۔ اسرائیل اور عالمی قوتوں نے یہودی شخص کی سزائے موت پر عمل درآمد کو رکوانے کے لیے سفارتی سطح پر کوششیں کیں لیکن ایران نے اسے عدالتی معاملہ قرار دیا تھا۔ خیال رہے کہ یہودی مجرم کو پہلے مئی میں پھانسی دی جانی تھی لیکن سزا کو بغیر کوئی وجہ بتائے آخری لمحات میں روک دیا گیا تھا تاہم اب پھانسی کی سزا پر عمل درآمد کردیا گیا۔,world
473,امریکی رائے دہندگان کل نئے صدر کا انتخاب کریں گے,https://www.express.pk/story/2731418/amrici-raye-dahindgaan-kal-naye-saddar-ka-intikhab-karen-ge,امریکا میں صدارتی انتخاب کا حتمی مرحلہ کل پایہ تکمیل تک پہنچے گا ،اس سلسلے میں گہما گہمی عروج پر ہے ۔ صدارتی امیدوار ڈونلڈ ٹرمپ اور کملا ہیرس کامیابی کی سرتوڑ کوششوں میں مصروف ہیں۔ قبل ازوقت ووٹنگ میں 75 ملین سے زائد شہری حق رائے دہی استعمال کر چکے۔ سوئنگ اسٹیٹس کی اہم ریاست شمالی کیرولائنا میں ووٹر ٹرن آؤٹ 55 فیصد رہا۔ ری پبلکن امیدوار ڈونلڈ ٹرمپ نے شمالی کیرولائنا میں اپنی جیت کا دعویٰ کرتے ہوئے کہا کہ بائیڈن انتظامیہ نے ملکی معیشت کو تباہ کر کے رکھ دیا۔ کملا ہیرس کا کہنا ہے کہ ڈونلڈ ٹرمپ جیتے تو ملک عدم استحکام کا شکار ہوسکتا ہے۔ دونوں امیدواروں میں محض ایک دو پوائنٹس کا فرق بتایا جارہا ہے۔ ایریزونا، جارجیا، نیواڈا، شمالی کیرولائنا، پنسلوانیا میں ٹرمپ کو جبکہ مشی گن، وسکونسن میں کملا ہیرس آگے ہیں۔,world
474,بھارت کینیڈا کے سائبر خطرے کی فہرست میں شامل,https://www.express.pk/story/2731409/bharat-canada-ke-cyber-khatray-ki-fehrist-mein-shaamil,کینیڈا نے پہلی بار سائبر خطرے کے مخالفوں کی فہرست میں بھارت کا نام شامل کر لیا ہے، یہ کینیڈا اور بھارت کے مابین جاری سفارتی تنازعہ کا شاخسانہ ہو سکتا ہے۔ نیشنل سائبر تھریٹ اسیسمنٹ رپورٹ کے مطابق اس فہرست میں چین، روس، ایران اور شمالی کوریا کے بعد بھارت کا نام پانچویں نمبر پر ہے۔ رپورٹ میں کہا گیا کہ بھارتی ریاست کے زیر اہتمام سائبر دھمکی دینے والے ممکنہ طور پر جاسوسی کے مقصد سے حکومت کینیڈا کے نیٹ ورکس کے خلاف سائبر خطرے کی سرگرمیاں انجام دیتے ہیں۔ نیشنل سائبر تھریٹ اسیسمنٹ رپورٹ کینیڈا میں افراد اور تنظیموں کو درپیش سائبر خطرات پر روشنی ڈالتی ہے، یہ رپورٹ سائبر سیکیورٹی پر کینیڈا کی تکنیکی اتھارٹی ہے ۔,world
475,یوگنڈا؛ چرچ میں عبادت کے دوران آسمانی بجلی گرنے سے 14 افراد ہلاک، 34 زخمی,https://www.express.pk/story/2731393/uganda-church-asmanibijli-girneysey-14afrad-halak,یوگنڈا کے شمالی علاقے میں واقع ایک چرچ میں عبادت کے دوران آسمانی بجلی گرنے سے 14 افراد ہلاک اور 34 زخمی ہوگئے۔ خبرایجنسی رائٹرز کی رپورٹ کے مطابق یوگنڈا کی پولیس نے سماجی رابطے کی ویب سائٹ ایکس پر بیان میں بتایا کہ آسمانی بجلی گرنے کا واقعہ شمالی یوگنڈا کے ضلع لیمو میں پیلابیک مہاجر کیمپ میں پیش آیا جہاں لوگ عبادت کے لیے جمع تھے۔ پولیس نے بتایا کہ جاں بحق اور زخمی ہونے والے افراد عبادت کے لیے جمع تھے اور اسی دوران بارش شروع ہوئی اور بجلی کڑکنے لگی اور آسمانی بجلی گرنے کا واقعہ پیش آیا۔ حادثے کے حوالے سے پولیس نے بتایا کہ مہاجر کیمپ میں جاں بحق ہونے والی افراد کی شناخت نہیں ہوسکی اور نہ ہی یہ معلوم ہوسکا کہ ان کا تعلق کس ملک سے تھا لیکن مذکورہ کیمپ اور خطے کے دیگر علاقوں میں موجود اکثر مہاجرین کا تعلق جنوبی سوڈان سے ہے۔ پولیس نے بتایا کہ یہاں پر موجود اکثر مہاجرین سوڈان میں خونی خانہ جنگی کے دوران وہاں سے نقل مکانی کرنے والے لوگ ہیں جہاں 2011 میں آزادی کے فوری بعد بدترین خانہ جنگی کا آغاز ہوگیا تھا۔ پولیس کے مطابق متاثرین میں سے اکثر کم عمر افراد ہیں اور ان میں ایک 9 سالہ بچہ بھی شامل ہے۔ خیال رہے کہ مشرقی افریقی ممالک میں آسمانی بجلی گرنے کے واقعات عام ہیں اور خاص طور پر ان اسکولوں میں جہاں بہت کم بجلی کے کنڈکٹرز نصب ہوتے ہیں۔ اقوام متحدہ کے مہاجرین کے ادارے کے مطابق پیلابیک مہاجر کیمپ میں 80 ہزار سے زائد مہاجرین اور پناہ گزین موجود ہیں اور ان میں سے زیادہ تر جنوبی سوڈان سے ہیں۔,world
476,غزہ کے جبالیہ کیمپ پر اسرائیلی بمباری سے دو روز میں 50 سے زائد بچے شہید,https://www.express.pk/story/2731389/gaza-jabaliacamp-israelibombari-dorozmain-50seyzaid-bazchey-shaheed,اقوام متحدہ کے بچوں کے ادارے یونیسیف نے کہا کہ غزہ میں واقع جبالیہ کیمپ پر گزشتہ 48 گھنٹوں کے دوران اسرائیل کی بمباری سے 50 سے زائد بچے شہید ہوگئے۔ الجزیرہ کی رپورٹ کے مطابق یونیسیف کی سیو چلڈرن انٹرنیشنل ہیومینیٹرن ڈائریکٹر اور غزہ میں ٹیم کی سربراہ راچیل کمنگز نے بتایا کہ بچے بدستور بمباری کے زیر ہیں اور مستقل خوف زدہ ہیں۔ وسطی غزہ کے علاقے دیر البلح میں بات کرتے ہوئے انہوں نے کہا کہ جنگ میں بچوں کی شہادتوں کی تعداد تقریباً 20 ہزار سے کہیں زیادہ ہے کیونکہ جنگ ک دوران کئی بچے لاپتا ہوگئے ہیں۔ رچیل کمنگز نے کہا کہ لوگوں کو فضائی کارروائیوں میں نشانہ بنایا جا رہا ہے اور ہم جانتے ہیں کہ خوراک اور پانی ناکافی ہے، خوراک اور پانی لانے والے ٹرکوں کو بھی شمال میں داخلے کی اجازت نہیں دی جا رہی ہے اور یہ حقیقی معنوں میں سنگین بحران ہے۔ اقوام متحدہ کے ادارے نے بیان میں کہا کہ اسرائیلی حملے میں بچوں کی بڑی تعداد میں شہادت ہوئی ہے اور اس بمباری سے رہائشی عمارتوں کو نشانہ بنایا گیا ہے جہاں سیکڑوں کی تعداد میں لوگ موجود تھے۔ غزہ کی وزارت صحت کے اعداد وشمار کے مطابق غزہ میں گزشتہ برس اکتوبر میں شروع ہونے والی اس جنگ میں اب تک 16 ہزار 700 سے زائد بچے شہید ہوچکے ہیں اور شہادتوں کی مجموعی تعداد 43 ہزار 341 سے زائد ہوچکی ہے اور اس میں بچوں کی تعداد ایک تہائی سے زیادہ ہے۔ یونیسیف کے ایگزیکٹیو ڈائریکٹر کیتھرین رسل نے کہا کہ شمالی غزہ میں بچوں کی شہادتوں کی خوف ناک تعداد کے ساتھ ساتھ اب تازہ حملوں میں ایک اور سیاہ باب کا اضافہ ہوگیا ہے۔,world
477,سعودی عرب میں قانون کی خلاف ورزی پر 21 ہزار 370 تارکین وطن گرفتار,https://www.express.pk/story/2731381/saaodi-aarb-mi-kanon-ki-khlaf-orzi-pr-21-zar-370-tarkin-otn-grftar,سعودی عرب میں رہائش، ملازمت اور بارڈر سیکیورٹی قواعد سمیت دیگر قوانین کی خلاف ورزی پر ایک ہفتے کے دوران 21 ہزار 370 تارکین وطن کو گرفتار کرلیا گیا۔ عرب نیوز کی رپورٹ کے مطابق پورے سعودی عرب میں رہائش، ملازمت اور بارڈر سیکیورٹی قوانین کی خلاف ورزی کرنے والوں کی کھوج لگانے اور گرفتار کرنے کے لیے اکتوبر کے آخری ہفتے میں مہم چلائی گئی اور بڑی تعداد میں گرفتاریاں عمل میں لائی جاچکی ہیں۔ رپورٹ میں بتایا گیا کہ مذکورہ مہم کے دوران 21 ہزار 370 تارکین وطن کو گرفتار کرلیا گیا ہے، جن میں 12 ہزار 274 کو رہائشی قواعد کی خلاف ورزی، 5 ہزار 684 افراد کو بارڈر سیکیورٹی قواعد کی خلاف ورزی اور 3 ہزار 412 افراد کو ملازمت سے متعلق قوانین کی خلاف ورزی کرنے والے شمال ہیں۔ سعودی عرب کے حکام نے ایک ہزار 492 افراد کو سرحد عبور کرکے ملک میں داخل ہونے کی کوشش کے دوران گرفتار کیا، جن میں سے 35 فیصد کا تعلق یمن، 61 فیصد کا تعلق ایتھوپیا اور 4 فیصد کا تعلق دیگر ممالک سے ہے۔ اسی طرح 34 افراد کو بے قاعدگی کے ساتھ سعودی سرحد عبور کرکے سعودی عرب سے باہر جانے کی کوشش کی پاداش میں گرفتار کرلیا گیا ہے۔ رپورٹ میں بتایا گیا کہ گرفتار 15 افراد ایسے ملزمان ہیں جو رہائشی، ملازمتی اور بارڈر سیکیورٹی قواعد کی خلاف ورزی کرنے والوں کی منتقلی، پناہ دینے اور ملازمتیں دینے میں ملوث تھے۔ سعودی عرب کی وزارت داخلہ نے بیان میں کہا کہ غیر قانونی تارکین وطن کو سہولت فراہم کرنا جرم ہے اور قانون کے تحت ایسے ملزام پر 15 سال قید اور 10 لاکھ ریال جرمانہ بھی ہوسکتا ہے اور عوام پر زور دیا کہ ایسے افراد کی نشان دہی کریں اور فوری طور پر حکام کو آگاہ کریں۔,world
478,مقبوضہ کشمیر کے اتوار بازار میں گرنیڈ حملہ؛ ہلاکتوں کا خدشہ,https://www.express.pk/story/2731363/gernade-blast-indian-occupied-kashmir,,world
479,پاکستانی ویب سائٹ کی جھوٹی خبر پر آئرلینڈ میں ہزاروں افراد ہالووین کیلئے جمع ہوگئے,https://www.express.pk/story/2731348/pakistani-website-halloween-ireland-fake,آئرلینڈ میں ہالووین پریڈ کے لیے طرح طرح کے خوفناک کوسٹیوم پہنے اور میک اپ کے ذریعے جن یا بھوت کا روپ دھارے ہزاروں افراد جمع ہوگئے اور منتظمین کی راہ تکے رہ گئے۔ برطانوی نشریاتی ادارے کے مطابق آئرلینڈ کے دارالحکومت ڈبلن میں ہالووین کے تہوار پر شہریوں کے ساتھ اپنی نوعیت کا منفرد آن لائن فراڈ ہوگیا۔ ہالووین لباس میں ملبوس ہزاروں شہری پریڈ کے انتظار میں سڑکوں پر کھڑے تھے جس کے باعث دونوں اطراف ٹریفک جام ہوگیا لیکن پروگرام کے منتظمین کا دور تک اتا پتا نہیں تھا۔ یہاں تک کہ پولیس کو مداخلت کرنا پڑی اور شہریوں کو بتایا کہ یہاں کوئی ہالووین پریڈ نہیں ہورہی ہے کیوں کہ کسی نے اس مقام پر پروگرام کے لیے اجازت نامہ نہیں لیا۔ جس پر لوگ حیران اور پریشان رہ گئے۔ جلد ہی شہریوں اور پولیس کو اندازہ ہوگیا کہ انھیں آن لائن مدعو کرکے بیوقوف بنایا گیا۔ امریکی میڈیا کے مطابق پریڈ کا اعلان ’مائی اسپرٹ ہالووین‘ نامی مصنوعی ذہانت سے بنائی گئی ایک ویب سائٹ سے کیا گیا تھا جو پاکستان سے ہوسٹ کی جاتی ہے۔ ویب سائٹ پر ہی اس بات کا اعلان کیا گیا کہ جمعرات کی شام 7 بجے سے 9 بجے تک ہالووین ڈے پریڈ کا انعقاد کیا گیا ہے۔ اگرچہ ویب سائٹ کی جانب سے اس جھوٹے اعلان کا سبب تو سامنے نہیں آسکا لیکن اکثر لوگوں کا خیال ہے کہ ویب سائٹ کا مقصد اشتہارات سے پیسے کمانا تھا۔ ویب سائٹ کے مالک کا کہنا ہے کہ ڈبلن ہالووین پریڈ کی اطلاع کوئی دھاکا یا مذاق نہیں بلکہ 'ایک غلطی' ہے۔ خیال رہے کہ اس ویب سائٹ میں آئرلینڈ اور دیگر ممالک میں ہالووین پروگرامز کے مقام کی فہرستیں شائع کی گئی تھیں۔,world
480,بھارت؛ پٹریوں کی صفائی میں مصروف 4 مزدوروں کو ٹرین نے کچل دیا,https://www.express.pk/story/2731341/india-train-hit-killed-4-sweaper-track,بھارتی ریاست کیرالہ کے ایک مصروف ریلوے اسٹیشن پر ہونے والے الم ناک واقعے کی وجہ سے ٹرینوں کی آمدو رفت کئی گھنٹوں تک معطل رہی۔ بھارتی میڈیا کے مطابق کیرالہ سے نئی دیلی جانے والی ٹرین ’’کیرالہ ایکسپریس‘‘ نے پٹڑیوں کی صفائی میں مصروف 4 مزدورں کو کچل دیا۔ یہ واقعہ ریاست کیرالہ کے ضلع پالکڑ میں علی الصبح اُس وقت پیش آیا جب صفائی کرنے والا عملہ اپنے فرائض کی انجام دہی میں مصروف تھا۔ چاروں مزدوروں کا تعلق ریاست تمل ناڈو سے تھا جو محنت مزدوری کے لیے کیرالہ آئے ہوئے تھے۔ حادثے میں 3 مزدوروں کی بری طرح کٹی لاشیں جائے وقوعہ سے مل گئیں تاہم چوتھے مزدور کی تلاش جاری ہے۔ عینی شاہدین نے بتایا کہ حادثے کے وقت چوتھے مزدور نے قریبی دریا میں چھلانگ لگادی تھی۔ چوتھے مزدور کی تلاش کے لیے غوطہ خوروں کی مدد حاصل کی گئی تاہم لاشیں نہیں ملیں۔ ریلوے حکام نے واقعے کی تحقیقات کے لیے کمیٹی تشکیل دیدی۔,world
481,براہ راست نشریات میں امریکی قومی ترانہ پڑھتے وقت گلوکارہ نے گالی بک دی,https://www.express.pk/story/2731336/american-singer-national-anthem-swore-live-boradcast,امریکا میں جاری صدارتی انتخابی مہم کے دوران آزاد امیدواروں کے ٹی وی مباحثے کے آغاز پر قومی ترانہ گاتے ہوئے گلوکارہ کی سنگین غلطی نے شہریوں کو غم و غصے میں مبتلا کردیا۔ عالمی خبر رساں ادارے کے مطابق امریکی ریپر گلوکارہ لومس نے اپنی غلطی پر معافی مانگتے ہوئے کہا کہ مجھے بچپن سے یہی خوف تھا کہ میں سب کے سامنے پرفارمنس کے دوران کوئی بہت بڑی غلطی کرجاؤں گی۔ گلوکارہ نے کہا کہ یہ صرف ایک غلطی تھی اور لوگ اسے قومی ترانے کی توہین سے نہ جوڑیں۔ میں ایسا کرنے کا سوچ بھی نہیں سکتی۔ یہ سب لائیو ٹرانسمیشن کے تناؤ میں ہوا۔ خیال رہے کہ سوشل میڈیا پر وائرل ہونے والی ویڈیو میں دیکھا جا سکتا ہے کہ امریکی گلوکارہ قومی ترانہ گاتے ہوئے اچانک گالی بک دیتی ہیں اور منتظمین سے قومی ترانہ دوبارہ شروع کرنے کی اجازت مانگتی ہیں۔ وائرل ویڈیو میں یہ آواز بھی سنی جاسکتی ہے کہ کوئی گلوکارہ کو بتاتا ہے کہ یہ لائیو جا رہا ہے اور آپ دوبارہ نہیں پڑ سکتی ہیں تاہم وہ دوبارہ غلطی کرتی ہیں۔ اس موقع پر گلوکارہ لائیو جانے کو نظرانداز کرتے ہوئے کہہ دیتی ہیں کہ وہ پریشان ہوگئی تھیں۔,world
482,ایران؛ یونیورسٹی میں برہنہ ہوکر احتجاج کرنے والی طالبہ گرفتار,https://www.express.pk/story/2731332/student-strip-cloths-university-iran-arrested,ایران میں مہسا امینی کی لباس اور حجاب سے متعلق قانون کی خلاف ورزی پر گرفتار اور پھر زیر حراست موت پر پھوٹنے والے احتجاج سیکیورٹی فورسز کے سخت آپریشن کے بعد تھم گئے تاہم ایک بار پھر اس احتجاج نے توجہ حاصل کرلی ہے۔ عالمی خبر رساں ادارے رائٹرز کے مطابق ایران کی ایک یونیورسٹی میں طالبہ نے لباس سے متعلق ملکی سخت قوانین پر احتجاج کرتے ہوئے اپنے کپڑے اتار دیے۔ طالبہ نیم برہنہ حالت میں یونیورسٹی میں گھومتی رہی۔ جس کی ویڈیو سوشل میڈیا پر وائرل ہوگئی۔ ایرانی پولیس نے لباس سے متعلق ملکی قوانین کی سنگین خلاف ورزی پر طالبہ کو حراست میں لے لیا۔ یونیورسٹی کے ترجمان عامر محبوب کی جانب سے جاری بیان میں کہا گیا ہے کہ گرفتاری کے بعد طالبہ کا میڈیکل چیک اپ بھی کرایا گیا جس میں اس کے ذہنی امراض میں مبتلا ہونے کی تصدیق کردی گئی۔ ایران کے ایک مقامی میڈیا نے دعویٰ کیا ہے کہ طالبہ کو علاج کے لیے ذہنی امراض کے اسپتال منتقل کیا جائے گا تاحال مریضہ کی شناخت ظاہر نہیں کی گئی اور نہ ہی والدین سامنے آئے ہیں۔ تاہم سوشل میڈیا پر ایرانی صارفین کا کہنا تھا کہ حکومت جان بوجھ کر واقعے کی اصل حقیقت کو چھپا رہی ہے۔ طالبہ نے ملک میں لباس سے متعلق سخت گیر قوانین کے خلاف احتجاج کیا تھا۔,world
483,جوبائیڈن نے مٹھیاں بھینچ کر اور دانت پیستے ہوئے ٹرمپ اور ان کے حامیوں کو کیا کہا؟,https://www.express.pk/story/2731319/joe-biden-smack-ass-trump-supporter,"امریکی صدر بائیڈن نے مُٹھیاں بھینچ کر اور دانت پیس کر ڈونلڈ ٹرمپ اور حامیوں پر اپنے غصے کا اظہار کرتے ہوئے انتہائی سخت باتیں کیں۔ عالمی خبر رساں ادارے کے مطابق امریکی صدر جوبائیڈن نے اپنی جماعت کی امیدوار کملا ہیرس کی صدارتی مہم کے سلسلے میں اپنی جائے پیدائش پنسلوانیا میں ریلی سے خطاب کیا۔ جوبائیڈن نے کہا کہ ایک اور چیز ہے جو ٹرمپ اور ان کے ریپبلکن دوست کرنا چاہتے ہیں۔ وہ دولت مندوں کے لیے ٹیکس میں ایک اور بڑی کٹوتی چاہتے ہیں۔ جو بائیڈن نے اپنی بات جاری رکھتے ہوئے مزید کہا کہ میں جانتا ہوں کہ اس وجہ سے آپ میں سے کچھ لوگوں کو لگتا ہے کہ یہ کوئی مردانہ سوچ کے حامل لوگ ہیں۔ امریکی صدر نے مٹھیاں بھینچتے اور دانت پیستے ہوئے کہا کہ لیکن میں سنجیدگی سے کہتا ہوں کہ یہ ایسے لوگ ہیں جنہیں آپ گدی میں مارنا پسند کریں گے۔ یہ خبر بھی پڑھیں :امریکی صدارتی الیکشن؛ ٹرمپ کچرا اُٹھانے والا ٹرک چلانے لگے سوشل میڈیا پر جوبائیڈن کے اس بیان کو ٹرمپ کے حامی نفرت آمیز قرار دے رہے ہیں جب کہ جوبائیڈن کے طرفداروں کا کہنا ہے کہ انھوں نے یہ بات مذاقاً کہی ہے۔ یاد رہے کہ اس سے قبل صدر جوبائیڈن ٹرمپ کے حامیوں کو ""کچرے"" سے تشبیہ دے چکے ہیں جس پر انھیں تنقید کا سامنا کرنا پڑا تھا۔",world
484,حماس کیساتھ جھڑپ میں اسرائیلی فوج کا زخمی اہلکار بھی ہلاک؛ تعداد 3 ہوگئی,https://www.express.pk/story/2731315/injured-israeli-soldier-succumbed-death,غزہ میں حماس کے ساتھ دوبدو جھڑپ میں اسرائیلی فوج کے 2 اہلکار موقع پر ہی ہلاک اور تیسرا شدید زخمی ہوگیا تھا جس نے آج دوران علاج دم توڑ دیا۔ ٹائمز آف اسرائیل کے مطابق فوجی ترجمان کے بیان میں کہا گیا ہے کہ ملٹری اسپتال میں زخموں کی تاب نہ لاتے ہوئے دم توڑنے والا اہلکار 20 سالہ شہنیئور زلمان تھا۔ بیان میں کہا گیا ہے کہ ہلاک ہونے والا اہلکار مغربی کنارے میں یہودی آبادکار کے طور پر رہائش پذیر تھا اور لازمی فوجی تربیت کے پروگرام کے تحت بھرتی کیا گیا تھا۔ اسرائیلی فوج نے دعویٰ کیا ہے کہ مذکورہ اہلکار حماس کے ساتھ جھڑپ میں نہیں بلکہ حادثاتی طور پر ایک ہینڈ گرنیڈ کے پھٹنے سے زخمی ہوا تھا۔ واقعے کی تحقیقات کی جا رہی ہیں۔ اسرائیلی میڈیا کا کہنا ہے کہ ان تینوں ہلاکتوں کے بعد غزہ میں حماس کے ساتھ دوبدو جنگ میں مارے گئے فوجیوں کی تعداد 371 ہوگئی تاہم آزاد ذرائع کا کہنا ہے کہ یہ تعداد 778 ہے جن میں 6 کرنل بھی شامل ہیں۔ واضح رہے کہ 7 اکتوبر 2023  سے جاری اسرائیلی فوج کی بمباری میں شہید ہونے والے فلسطینیوں کی تعداد 43 ہزار 314 ہوگئی جب کہ زخمیوں کی تعداد ایک لاکھ سے تجاوز کرگئی۔ غزہ میں اسرائیلی بمباری میں شہید اور زخمی ہونے والوں میں نصف تعداد خواتین اور بچوں کی ہے۔ دس لاکھ سے زائد بے گھر ہوچکے ہیں۔ صحت کا نظام تباہ حال ہے۔,world
485,آسٹریلیا ;پاکستانی نژاد سینیٹر کیخلاف نسل پرستانہ ریمارکس پر حریف سینیٹر کو جرمانہ,https://www.express.pk/story/2731306/australia-pakistani-najaad-senator-k-khila-nasl-parstana-remarks-pr-haref-senator-ko-jurmana,آسٹریلیا میں جج نے پاکستانی نژاد سینیٹر مہرین فاروقی کے خلاف نسل پرستانہ ریمارکس پرحریف سینیٹر پرجرمانہ عائد کردیا۔ آسٹریلیوی میڈیا کے مطابق جج انیگس اسٹیورٹ نے پاکستانی نژاد سینیٹر مہرین فاروقی کی درخواست پر فیصلہ سناتے ہوئے کہا کہ سینٹیر پاؤلن ہینسن نے جو ریمارکس دئیے وہ نسل پرستی کے خلاف بنائے گئے قانون کی خلاف ورزی ہے۔ جج نے سینیڑ پاؤلن کو سینیٹر مہرین فاروقی سے متعلق متنازع پوسٹ سوشل میڈٰیا سے ہٹانے اور انہیں عدالتی کارروائی کے اخراجات سمیت بھاری جرمانہ ادا کرنے کا حکم دیا۔ پناہ گزینوں کے خلاف اور سفید فام انتہاپسند پارٹی کی سربراہ پاؤلن ہینسن نے سینیٹر مہرین فاروقی کے خلاف 2022 میں ایکس (ٹوئٹر) پر انتہائی متنازع بیان دیتے ہوئے انہیں پاکستان واپس جانے کا کہا تھا۔ مہرین فاروقی نے سینیٹر کے خلاف فیڈرل کورٹ میں درخواست دائر کی تھی۔ آسٹریلیا کی سینیٹر مہرین فاروقی انجینیئر ہیں اور وہ 1992 میں اپنے شوہر کے ساتھ اسکلڈ اکنامک پروگرام کے تحت آسٹریلیا منتقل ہوئی تھیں۔,world
486,حزب اللہ کا اسرائیلی فوجی اینٹیلیجنس مرکز پر راکٹ حملہ، 11 زخمی,https://www.express.pk/story/2731297/hizbullah-ka-israeli-fauji-intelligence-markaz-pr-rocket-hamla,مزاحمتی تنظیم حزب اللہ نے تل ابیب کے قریب اسرائیلی انٹیلیجنس مرکز پرمتعدد راکٹ داغ دئیے۔ عرب میڈیا کے مطابق حزب اللہ کی جانب سے جاری بیان میں کہا گیا کہ اس کی جانب سے تل ابیب کے مضافات میں اسرائیل کے 8200  ملٹری انٹیلیجنس یونٹ کے گلیلوٹ فوجی مرکز پر بیک وقت کئی راکٹ داغے گئے۔ راکٹ حملے میں 11 افراد زخمی ہوئے۔ اسرائیلی فوج کا بیان میں کہنا ہے کہ لبنان سے مشتبہ فضائی اہداف کی آمد کے بعد سائرن بجا دیئے گئے اور ایک جاری واقعے میں اہداف پر نگاہ رکھی گئی۔ حزب اللہ اکثر اسرائیلی علاقوں میں راکٹ فائر کرنے کا دعویٰ کرتا ہے اور اس نے کئی بار گلیلوٹ کو نشانہ بنانے کی ذمہ داری بھی قبول کی ہے۔ حزب اللہ نے راکٹ حملے میں اسرائیل کے شمال میں واقع علاقوں بالخصوص صفد پر بیک وقت کئی راکٹ فائر کیے۔ یہ علاقہ باار بارحزب اللہ کے راکٹ حملوں کا نشانہ بنتا ہے۔,world
487,ٹرمپ کی ریلی کے دوران فلسطین کی آزادی کیلیے نعرے لگ گئے,https://www.express.pk/story/2731292/trump-ki-rally-ke-douran-palestine-ki-azadi-keliye-naaray-lag-gaye,امریکی ریپبلکن صدارتی امیدوارڈونلڈ ٹرمپ نے کہا ہے کہ وقت آگیا ہے کہ اسرائیل اور لبنان کے تنازعے کو ختم کیا جائے جبکہ ریاست مشی گن کے عرب اکثریتی آبادی والے شہر ڈیربورن میں ڈونلڈ ٹرمپ کی انتخابی ریلی کے دوران فلسطین کی آزادی کے لیے نعرے بلند ہو گئے. امریکی انتخابات میں چند روز باقی رہ گئے ہیں، ڈونلڈ ٹرمپ اور کملا ہیرس دونوں ہی امیدوار فیصلہ کن برتری حاصل کرنے کیلیے زیادہ سے زیادہ ووٹرز کو اپنی جانب مائل کرنے کی کوششوں میں مصروف ہیں جبکہ انتخابی مہم کی گہما گہمی بھی عروج کو پہنچی ہوئی ہے. امریکی میڈیا رپورٹ کے مطابق مشی گن کے عرب اکثریتی شہر ڈیربورن میں ڈیموکریٹس کی مشرق وسطی پالیسی پر ناراضگی کے باعث ووٹرز کی رائے منقسم ہے، اس لیے ڈونلڈ ٹرمپ کی ریلی کے دوران بھی سڑکوں پر جمع ہجوم میں یو ایس اے اور فلسطین کی آزادی کے نعرے سنائی دیتے رہے، امریکی میڈیا کے مطابق مقامی ووٹر کا کہنا ہے کہ مشی گن کے میدان میں مسلمان ووٹرز ہار اور جیت کا فرق پیدا کرسکتے ہیں، رپورٹس کے مطابق غزہ جنگ پر بائیڈن انتظامیہ کے موقف سے ناراض عرب ووٹرز کے علاقوں میں کملا ہیرس کو روایتی ڈیموکریٹ ووٹرز کی حمایت حاصل کرنے میں مشکلات کا سامنا کرنا پڑ رہا ہے جبکہ ڈونلڈ ٹرمپ عرب نژاد امریکیوں کو اپنی جانب راغب کرنے کیلیے بھرپور کوششیں کر رہے ہیں۔,world
488,امریکہ نے روس کو جنگی سازوسامان فراہم کرنیوالی 19 بھارتی کمپنیوں پر پابندی لگا دی,https://www.express.pk/story/2731286/amrik-n-ros-ko-jngi-sazosaman-fram-krnioali-19-barti-kmpnio-pr-pabndi-lga-di,امریکا نے روس کو جنگی سازو سامان فراہم کرنے والی 19 بھارتی کمپنیوں پر پابندیاں عائد کر دیں۔ غیر ملکی میڈیا کے مطابق امریکا کی جانب سے دنیا بھر کی تقریباً 400 کمپنیوں اور افراد پر پابندیاں عائد کرنیکا اعلان کیا گیا ۔ مذکورہ  فہرست میں بھارت کے ساتھ چین، ملائیشیا، تھائی لینڈ، ترکی اور متحدہ عرب امارات سمیت دیگر کئی ممالک شامل ہیں۔ امریکی وزارت خزانہ کے مطابق یہ پابندیاں روسی فوج کو جدید ٹیکنالوجی اور سامان فراہم کرنے پر عائد کی گئی ہیں۔ روس کی جانب سے یوکرین کے خلاف غیر قانونی اور غیر اخلاقی جنگ لڑنے میں مدد فراہم کرنے والوں کے خلاف امریکا اور اس کے اتحادی ایسے اقدامات کرتے رہیں گے۔ امریکی وزارت خزانہ کے نائب سیکریٹری والی ایدیمو نے کہا کہ امریکااور ہمارے اتحادی دنیا بھر میں فیصلہ کن کارروائی کرتے رہیں گے تاکہ روس کو یوکرین کے خلاف اپنی غیر قانونی اور غیر اخلاقی جنگ چھیڑنے کے لیے ضروری آلات اور ٹیکنالوجیز کے بہاؤ کو روکا جا سکے۔امریکی محکمہ خارجہ کی تیار کردہ 120 کمپنیوں کی فہرست میں شامل چار بھارتی کمپنیوں کے خلاف الزامات کی تفصیلات بھی دی گئی ہیں۔ ان چار کمپنیوں میں ایسینڈ ایوی ایشن انڈیا پرائیوٹ لمیٹڈ، ماسک ٹرانس، ٹی ایس ایم ڈی پرائیوٹ لمیٹڈ اور فٹریوو کمپنی شامل ہیں۔اسینڈ ایوی ایشن پر یہ الزام ہے کہ اس نے مارچ 2023 سے مارچ 2024 کے درمیان روس میں مقیم کمپنیوں کو 700 سے زیادہ کھیپیں بھیجی ہیں۔ ان کھیپوں میں ایک کروڑ 70 لاکھ روپے سے زیادہ کی سی ایچ پی اے اشیا شامل ہیں جبکہ امریکی محکمہ خارجہ کا دعویٰ ہے کہ جون 2023 سے اپریل 2024 کے درمیان ماسک ٹرانس کمپنی نے تقریباً 2.5 کروڑ روپے کی اشیا بھیجی تھیں جنھیں روس نے ہوا بازی سے متعلق شعبے میں استعمال کیا تھا۔ اس کے علاوہ ٹی ایس ایم ڈی گلوبل پرائیویٹ لمیٹڈ کمپنی پر الزام ہے کہ اس نے روسی کمپنیوں کو 3.6 کروڑ روپے سے زیادہ کا سامان دیا جس میں الیکٹرانک انٹیگریٹڈ سرکٹس، سینٹرل پروسیسنگ یونٹس اور دیگر فکسڈ کیپسیٹرز شامل تھے۔اس فہرست میں شامل فٹریوو کمپنی پر جنوری 2023 سے فروری 2024 کے درمیان روس کو تقریباً 12 کروڑ روپے کے الیکٹرانک سازو سامان سپلائی کرنے کا الزام ہے۔ یہ مواد ایک ایسی کمپنی کو دینے کا الزام ہے جو ڈرون بھی بناتی ہے۔اس کے علاوہ انڈیا کی دیگر کمپنیوں میں ابھار ٹیکنالوجیز اینڈ سروسز پرائیویٹ لمیٹڈ، ڈانواس سروسز پرائیویٹ لمیٹڈ، ای ایم ایس وائی ٹیک، گلیکسی بیرنگ لمیٹڈ، انویو وینچرز، کے ڈی جی انجینئرنگ پرائیویٹ لمیٹڈ اور خوشبو ہوننگ پرائیویٹ لمیٹڈ شامل ہیں۔لوکیش مشینز لمیٹڈ، اوربٹ فنٹریڈ ایل ایل پی، پوائنٹر الیکٹرانکس، آر آر جی انجینئرنگ ٹیکنالوجیز پرائیویٹ لمیٹڈ، شارپ لائن آٹومیشن پرائیویٹ لمیٹڈ، شوریہ ایروناٹکس پرائیویٹ لمیٹڈ، شری جی امپیکس پرائیویٹ لمیٹڈ اور شریا لائف سائنسز پرائیویٹ لمیٹڈ کے نام بھی اس فہرست میں شامل ہیں۔ دوسری جانب بھارتی میڈیا کے مطابق امریکہ نے جن دو بھارتی افراد پر پابندی عائد کی ہے ان کے نام وویک کمار مشرا اور سدھیر کمار ہیں۔امریکی محکمہ خارجہ کے مطابق وویک کمار مشرا اور سدھیر کمار اسینڈ ایوی ایشن کے شریک ڈائریکٹر اور جزوی شیئر ہولڈرز ہیں۔ سینڈ ایوی ایشن انڈیا پرائیوٹ لمیٹڈ کی ویب سائٹ کے مطابق، یہ کمپنی دہلی میں واقع ہے اور بین الاقوامی سطح پر ہوابازی کی صنعت کے لیے سپیئر پارٹس کے ساتھ ساتھ لوبریکینٹ مادوں کی فراہمی کا کام کرتی ہے۔ بھارتی میڈیا کے مطابق بھارتی کمپنیاں روس کو الیکٹرانک، کمپیوٹر اور ایوی ایشن سے متعلق آلات فراہم کر رہی تھیں۔ امریکی پابندیوں پر ردعمل دیتے ہوئے بھارتی وزارت  خارجہ کے ترجمان نے کہا کہ ان کمپنیوں نے بھارتی قوانین کی خلاف ورزی نہیں کی،معاملے پر امریکی حکام سے رابطے میں ہیں تاکہ مسئلہ حل کیا جاسکے۔ یاد رہے یہ پہلا موقع نہیں ہے جب امریکہ نے انڈین کمپنیوں کو نشانہ بنایا ہو۔ اس سے قبل نومبر سنہ 2023 میں بھی ایک انڈین کمپنی پر روسی فوج کی مدد کرنے کے لیے پابندی لگائی گئی تھی۔,world
489,امریکا کا مشرق وسطیٰ میں بی-52 سمیت جنگی جہاز بھیجنے کا اعلان,https://www.express.pk/story/2731266/america-mashriqwusta-b52jangijahaz-bhejny-elan,امریکا نے کہا ہے کہ مشرق وسطیٰ میں ابراہم لنکن اسٹرائیک گروپ سمیت دیگر عسکری اثاثوں کی جگہ بی-52، جنگی طیارے، ری فیولنگ ایئرکرافٹ اور بحری جنگی جہاز بھیجے جائیں گے۔ خبرایجنسی رائٹرز کی رپورٹ کے مطابق پینٹاگون نے بیان میں کہا کہ یہ تعینات آنے والے مہینوں میں کی جائے گی اور دنیا بھر میں امریکی عسکری نقل و حرکت کی روانی کا مظاہرہ کیا جائے گا۔ پینٹاگون کے ترجمان ایئرفورس میجر جنرل پیٹرک رائیڈر نے کہا کہ خطے میں کیا ایران، ان کے شراکت داروں یا ان کی پراکسیز کو امریکی اہلکاروں یا مفادات کو نشانہ بنانے کے لیے یہ لہمحات استعمال کرنا چاہیے تو امریکا اپنے عوام کے دفاع کے لیے ہر ممکن اقدام کرے گا۔ مشرق وسطیٰ سے ابراہم لنکن ایئرکرافٹ کیریئر کی واپسی کے نتیجے میں خطے میں اس وقت تک امریکی مفادات کے لیے خلا پیدا ہوگا جب تک دوسرا کیریئر نہیں پہنچایا جاتا۔ خیال رہے کہ امریکا نے اکتوبر 2023 میں اسرائیل-غزہ جنگ کے آغاز سے تعلقات میں سرد مہری کے دوران مشرق وسطیٰ میں دو ایئرکرافٹ کیریئرز تعینات کر رکھے ہیں۔ امریکا کی جانب سے خطے میں عسکری حوالے سے تازہ پیش رفت گزشتہ ماہ اسرائیل اور ایران کے درمیان براہ راست ہونے والے حملوں کے تبادلے کے بعد کیا گیا ہے، اسرائیل اس کے علاوہ فلسطین میں حماس اور لبنان میں حزب اللہ کے ساتھ جنگ لڑ رہا ہے اور اس کے ساتھ ساتھ یمن میں بھی کئی حملے کیے ہیں کیونکہ وہاں سے حوثیوں کی طرف سے اسرائیل پر راکٹ برسائے گئے تھے۔ اسرائیل کو خطے میں وحشیانہ کارروائیوں کے لیے امریکا کی غیرمتزلزل حمایت حاصل ہے اور امریکا بارہا اعلان کرچکا ہے کہ وہ مشرق وسطیٰ میں کسی حملے کی صورت میں اسرائیل کا دفاع کرے گا جبکہ خطے میں اسرائیل نے شام، عراق، اردون، یمن سمیت اطراف کی سرحدوں میں متعدد مرتبہ حملے کیے ہیں اور اس کو جوابی حملوں کا بھی سامنا ہے۔,world
490,سربیا میں ریلوے اسٹیشن کی چھت گرنے سے 14 افراد ہلاک,https://www.express.pk/story/2731264/srbia-mi-rilo-asishn-ki-cht-grn-s-14-afrad-lak,سربیا میں ریلوے اسٹیشن کی چھت گرنے کے نتیجے میں ہلاک ہونے والے افراد کی تعداد 14 تک پہنچ گئی جبکہ مزید اموات کا خدشہ بھی ظاہر کیا جارہا ہے۔ سربیا کے قصبے نووی صد میں قائم ریلوے اسٹیشن کی چھت گرنے کا واقعہ جمعے کو پیش آیا جس کے بعد حکومت نے ایمرجنسی نافذ کردی۔ حادثے میں مرنے والوں کے حوالے سے صدر نے قومی سے خطاب کرتے ہوئے بتایا کہ اب تک 14 افراد ہلاک جبکہ تین کو بچایا گیا ہے اور متعدد کی حالت تشویشناک ہے صدر الیگزینڈر ووچک نے جمعہ کو دیر گئے ایک ٹیلی ویژن خطاب میں ہلاکتوں کی تعداد کی تصدیق کی اور امید ظاہر کی کہ اموات میں اضافہ نہیں ہوگا تاہم صورت حال اچھی نہیں ہے۔ ان کا کہنا تھا کہ ہلاک ہونے والوں میں ایک 6 سالہ بچی اور شمالی مقدونیہ کا ایک شہری بھی شامل ہے اور ہلاک ہونے والوں میں سے پانچ کی ابھی تک شناخت نہیں ہو سکی ہے۔ انہوں نے اعلان کیا کہ اس واقعے کے ذمہ داران کو ہر صورت کیفر کردار تک پہنچایا جائے گا۔,world
491,حزب اللہ کے اسرائیل پر تابڑ توڑ حملے جاری، 30 صیہونی زخمی,https://www.express.pk/story/2731262/several-israelis-injured-in-hizullah-attacks,لبنان کی مزاحمتی تنظیم حزب اللہ کے اسرائیل پر راکٹ اور ڈرون سے حملوں میں 30 صیہونی زخمی ہوگئے۔ لبنان سے داغے گئے حزب اللہ کے راکٹوں نے وسطی اسرائیل کے شہروں حشارون اور تیرا میں عمارتوں کو نشانہ بنایا جس میں مجموعی طور پر 30 کے قریب افراد زخمی ہوئے۔ اسرائیلی فوج کے مطابق ہفتے کے روز اسرائیل پر 130 سے زیادہ راکٹوں اور 10 ڈرونز سے حملہ کیا گیا جس میں سے چھ ڈرون لبنان اور تین عراق سے بھیجے گئے تھے جبکہ ایک ڈرون کے بارے میں واضح نہیں ہوسکا، اسرائیلی فوج سات ڈرونز کو روکنے میں کامیاب رہی۔ اسرائیلی میڈیا کے مطابق تل ابیب سے 25 کلو میٹر دور وسطی اسرائیل کے شہر تیرا پر حزب اللہ کے راکٹ حملے میں 11 افراد زخمی ہوئے، راکٹ لگنے سے ایک رہائشی عمارت مکمل تباہ ہوگئی، اسرائیلی فوج کا کہنا ہے کہ وہ راکٹ روکنے میں ناکامی کی تحقیقات کر رہی ہے۔ دریں اثنا حزب اللہ نے ڈرون اور میزائل حملوں میں اسرائیلی فوجی تنصیبات کو نشانہ بنانے کا دعویٰ کیا ہے۔ حزب اللہ نے کہا کہ ان حملوں میں تل ابیب میں واقع اسرائیلی ایئر بیس جبکہ اسرائیلی شہر حیفا میں زیولون ملٹری انڈسٹریز کے اڈے کو نشانہ بنایا، اسی طرح حیفہ کے شمال میں کریوٹ کے علاقے کو بھی راکٹوں سے نشانہ بنایا۔,world
492,کینیڈا میں سکھ شہریوں کے قتل میں امیت شاہ کے ملوث ہونے کے الزام پر بھارت تلملا اٹھا,https://www.express.pk/story/2731261/india-slams-canada-for-linking-minister-amit-shah-to-sikh-separatist-plot,بھارت نے سکھ شہری کے قتل میں امیت شاہ کے ملوث ہونے کے الزام پر کینیڈا کو سخت ردعمل دیا ہے۔ کینیڈا کی جانب سے الزام عائد کیا گیا کہ سکھ رہنماؤں کے قتل میں بھارتی خفیہ ایجنسی اور اُس کے اہلکار ملوث ہیں جن کی نگرانی امیت شاہ کرتے ہیں اور وہی ٹاسک دیتے ہیں۔ کینیڈا کے بیان سے بظاہر یہ محسوس ہوا کہ سکھ رہنماؤں کے قتل کا ٹاسک اور سارے معاملات امیت شاہ ہی سونپتے ہیں۔ اب کینیڈا کی جانب سے عائد کیے جانے والے الزام پر بھارت نے سخت ردعمل دیتے ہوئے مودی کے قریبی ساتھی امیت شاہ کو کلین چٹ دیتے ہوئے الزامات کو بے بنیاد قرار دے دیا۔ واضح رہے کہ امیت شاہ بھارت کے وزیر داخلہ ہے اور انہیں مودی کے بعد بھارت کا دوسرا طاقتور ترین شخص قرار دیا جاتا ہے۔ بھارتی وزارت خارجہ کے ترجمان رندھیر جسوال نے صحافیوں کو گفتگو میں بتایا کہ کینیڈا کے الزامات پر نئی دہلی میں تعینات کینیڈین ہائی کمیشن کے نمائندے کو بلاکر سخت احتجاج کیا گیا۔ انہوں نے کہا کہ بھارتی حکومت کینیڈا کے مضحکہ خیز اور بے بنیاد الزامات کی شدید الفاظ میں مذمت کرتی ہے۔ واضح رہے کہ اس سے قبل کینیڈین وزیر نے قومی سلامتی کمیٹی کو بتایا کہ حکومت امیت شاہ کو ملک میں سکھ علیحدگی پسندوں کے خلاف مہم کا معمار سمجھتی ہے، جس میں ایک کارکن کا قتل بھی شامل تھا۔ کینیڈین حکومت نے بھارت پر الزام لگایا ہے کہ وہ 2023 میں وینکوور میں 45 سالہ نیچرلائزڈ کینیڈین شہری ہردیپ سنگھ نجار کے قتل کی منصوبہ بندی کی۔ جیسوال نے موریسن کے الزامات کا حوالہ دیتے ہوئے ہفتے کے روز کہا، ’’اس طرح کے غیر ذمہ دارانہ اقدامات کے دو طرفہ تعلقات کے لیے سنگین نتائج ہوں گے‘‘۔,world
493,شمالی غزہ میں حماس نے مزید دو اسرائیلی فوجی مار دیے,https://www.express.pk/story/2731255/two-israeli-soliders-killed-in-north-gaza,شمالی غزہ میں حماس سے لڑائی کے دوران مزید دو اسرائیلی فوجی مارے گئے۔ اسرائیلی فوج کے مطابق ہلاک ہونے والے دونوں فوجیوں کا تعلق گیواتی بریگیڈ کی شیکڈ بٹالین سے تھا۔ مرنے والوں میں اسٹاف سارجنٹ 20 سالہ اتے پریزٹ اور  اسٹاف سارجنٹ 22 سالہ یائر ہنانیا شامل ہیں۔ آئی ڈی ایف کا کہنا ہے کہ اسی حملے میں ایک اسرائیلی فوجی شدید زخمی بھی ہوا، فوج نے اس واقعے کے حوالے سے تحقیقات شروع کردی ہے۔,world
494,بھارت میں سکھوں کی نسل کشی اور پرتشدد واقعات کے خلاف نیوزی لینڈ میں احتجاج,https://www.express.pk/story/2731233/bharat-sikhuki-nasalkushi-k-khilaf-newzealand-ahtijaj,نیوزی لینڈ میں سکھوں کی تنظیم خالصتان تحریک نے 1984 میں سکھوں کی نسل کشی اور ان پر ہونے والے پرتشدد واقعات کے خلاف احتجاج کیا۔ خالصتان تحریک کے زیر اہتمام نیوزی لینڈ میں بھارتی حکومت کے 1984 میں سکھوں کے خلاف کیے گئے انسانیت سوز کارروائیوں اور نسل کشی کے واقعات کے حوالے سے مظاہرہ کیا گیا، جس میں خالصتان تحریک سے جڑے ہزاروں سکھوں نے بھرپور شرکت کی۔ اس موقع پر مظاہرین نے خالصتان تحریک کے جھنڈے اٹھا رکھے تھے اور انہوں نے بھارتی حکومت کے خلاف شدید نعرے بازی بھی کی۔ مظاہرین سےخطاب کرتے ہوئے قائدین نے سکھوں کے لیے انصاف کی ضرورت پر زور دیا اور خالصتان کے قیام کو کمیونٹی کی ہندوستانی حکمرانی سے آزادی ضروری قرار دیا اور اس دوران مظاہرین نے بھارتی پرچم کو بھی پھاڑ کر پھینک دیا۔ احتجاج میں شریک افراد نے خالصتان تحریک کو مزید تیز کرنے اور بھارتی سازشوں کو بین الاقوامی سطح پر سامنے لانے کا عزم کیا، اس دوران 1984 میں اندرا گاندھی کے قتل کے بعد ہونے والے پرتشدد واقعات کو بھی اجاگر کیا گیا۔ یاد رہے کہ پرتشدد واقعات کے نتیجے میں تین دنوں میں 3 ہزار سے زائد سکھوں کو قتل کیا گیا تھا، ان کی جائیدادیں لوٹی گئی تھیں اور املاک تباہ کر دی گئی تھیں، کئی خواتین کے کی عصمت دری کی گئی تھی اور ملک کے دیگر علاقوں میں بھی سینکڑوں سکھوں کو قتل کیا گیا تھا۔ بھارت کے اس وقت کے حکام نے ہر اس فرقہ وارانہ تشدد کو عوامی ردعمل قرار دے کر اس کی ذمہ داری عوام پر ڈال دی تھی۔,world
495,غزہ جنگ کے راز لیک؛ اسرائیلی وزیراعظم کے مشیر اور ترجمان سمیت متعدد گرفتار,https://www.express.pk/story/2731201/gaza-jang-ke-raaz-leak-israeli-pm-ke-mushair-or-tarjaman-samiyat-matyad-garftar,تل ابیب: غزہ جنگ سے متعلق راز افشا کرنے پر تل ابیب میں وزیراعظم ہاؤس کے ترجمان اور مشیر سمیت متعدد اعلی حکام کو گرفتار کرلیا گیا۔ اسرائیلی میڈیا کے مطابق اسرائیلی خفیہ ایجنسی شاباک، پولیس اور فوج ’ٹاپ سیکرٹ‘ خفیہ دستاویزات وزیر اعظم بنجمن نیتن یاہو کے آفس سے افشا ہونے کی مشترکہ تحقیقات کر رہی ہیں۔ اس سلسلے میں متعدد مشتبہ افراد کو گرفتار کیا گیا ہے۔ حکام کا کہنا ہے کہ اس منصوبے کے افشا ہونے سے اسرائیل کے جنگی مقاصد اور قومی سلامتی کو نقصان پہنچا ہے۔ ملزمان پر شبہ ہے کہ انہوں نے جرمن اخبار بِلڈ اور دیگر اسرائیلی صحافیوں کے ساتھ خفیہ معلومات کا اشتراک کیا تھا۔ اسرائیلی جج مناچم مرزاہی نے بتایا ہے کہ متعدد مشتبہ افراد کو پوچھ گچھ کے لیے گرفتار کیا گیا ہے اور تاحال تفتیش جاری ہے، تاہم ملزمان کی شناخت کو تاحال ظاہر نہیں کیا گیا ہے اور چھپایا جارہا ہے جب کہ نیتن یاہو کے دفتر نے بیان میں کہا ہے کہ ان میں عملے کا کوئی شخص شامل نہیں۔ بعض تجزیہ کاروں نے بتایا ہے کہ وزیراعظم کے ایسے بھی معاونین ہیں جو ان کے لیے کام کرتے ہیں لیکن ان کے دفتر کے باضابطہ ملازم نہیں۔ رپورٹ کے مطابق ملزمان نے یرغمالیوں کی بات چیت میں حماس کی حکمت عملی سے متعلق دستاویزات کو لیک اور توڑ مروڑ کر پیش کیا۔ گرفتار ہونے والوں میں سے ایک شخص پچھلے ڈیڑھ سال سے نیتن یاہو کا مشیر ہے، جس کے بارے میں بتایا گیا ہے کہ وہ ہر روز وزیراعظم کے دفتر میں اس کے ساتھ ہوتا تھا، ساتھ بیٹھتا تھا، ہر دورے پر اس کے ساتھ جاتا تھا، تمام مشاورتوں میں شریک ہوتا تھا اور وزیراعظم کے ساتھ قافلے میں سفر بھی کرتا تھا، نیتن یاہو اسے ہر روز ذاتی طور پر فون کرتا، مشورہ کرتا اور مشن پر بھیجتا تھا۔ اسرائیلی چینل 12 نے اس شخص کی متعدد دھندلی تصویریں بھی نشر کی ہیں جن میں سے ایک میں وہ نیتن یاہو اور کئی دیگر وزراء کے ساتھ ایک کمرے میں موجود ہے۔ گرفتار شدگان میں وزیر اعظم کے دفتر کا ایک ترجمان بھی شامل ہے جس کے بارے میں کہا گیا کہ بغیر سیکیورٹی کلیئرنس اسے ملازمت پر رکھا گیا تھا۔ اس شخص کو خفیہ دستاویزات تک رسائی بھی حاصل تھی اور وہ وزیر اعظم کے ساتھ خفیہ دورے بھی کرتا تھا۔ دوسری جانب اسرائیلی اپوزیشن اس اسکینڈل کا ذمہ دار نیتن یاہو کو قرار دیتے ہوئے کہا ہے کہ وہ ہمیشہ کی طرح خود کو اس معاملے سے بری الذمہ قرار دینے اور دوسروں پر ذمہ داری ڈالنے کی کوشش کر رہے ہیں، لیکن حقائق اس کے برعکس ہیں، درحقیقت وہ خود اپنے دفتر سے نکلنے والے ہر کاغذ، کے ذمہ دار ہیں۔ یاد رہے کہ اسرائیلی حساس دستاویزات افشا ہونے کے متعدد واقعات پیش آچکے ہیں جس میں ایران پر حملے کے منصوبے کی دستاویزات کا افشا ہونا بھی شامل ہے۔,world
496,حماس کے سینئر رہنما عزالدین قصاب اسرائیلی بمباری میں شہید,https://www.express.pk/story/2731179/hamas-k-senior-rehnuma-izz-al-din-qasab-israeli-bambari-mein-shaheed,حماس کے سینئر رہنما عزالدین قصاب غزہ میں اسرائیلی بمباری میں شہید ہوگئے۔ اسرائیلی فوج کی جانب سے جاری بیان کے مطابق عزالدین قصاب حماس کے سینئر رہنماؤں کی ہٹ لسٹ میں شامل آخری رہنما تھے۔ عز الدین قصاب کو خان یونس میں بمباری کے دوران نشانہ بنایا گیا۔ حماس نے عزالدین قصاب کی شہادت کی تصدیق کرتے ہوئے کہا گیا ہے کہ عزالدین قصاب کے ساتھ موجود دوسرے رہنما ایمن آئش بھی شہید ہوئے۔ اسرائیلی جنگی طیاروں نے دونوں رہنماؤں کی گاڑی پر بمباری کی۔ اسرائیلی فوج نے نصیرت کیمپ کے اطراف بھی ٹینکوں سے گولہ باری کی جس کے نتیجے میں 26 فلسطینی شہید ہوگئے۔ دوسری جانب لبنان کے مختلف حصوں پر اسرائیل کی بمباری سے 52 افراد شہید اور 72 افراد زخمی ہوگئے۔ غزہ جنگ شروع ہونے سے اب تک اسرائیلی فوج کے 778 افسران اور اہلکار مارے جا چکے ہیں۔ اسرائیلی حکام نے ان ہلاکتوں کی تصدیق کی ہے۔,world
497,بھارتی فضائیہ میں تیجس مارک1 اے طیاروں کی شمولیت میں مزید تاخیر,https://www.express.pk/story/2731164/barti-fdaei-mi-tijs-mark1-a-tiaro-ki-shmolit-mi-mzid-takhir,جنگی جنون میں مبتلا بھارت کو اپنی فضائیہ میں تیجس مارک 1 طیاروں کی شمولیت میں تاخیر کا سامنا ہے۔ بھارتی جریدے کی رپورٹ کے مطابق امریکی کمپنی جنرل الیکٹرک سے انجن کی فراہمی میں تاخیر کی بدولت بھارتی فضائیہ کو تیجس مارک 1 اےطیاروں کے لیے 2025 کے وسط تک انتظار کرنا ہوگا۔ امریکی کمپنی نے بھارتی جنگی طیاروں کے لیے انجن کی فراہمی ملتوی کردی ہے۔ جنرل الیکٹرک کمپنی کا اس حوالے سے موقف ہے کہ کمپنی کو سپلائی چین میں مشکلات کا سامنا ہے اور شراکت دار جنوبی کوریا کے ساتھ مالی مسائل کا بھی سامنا ہے جس سے انجن کے اہم پرزوں کی دستیابی متاثر ہے۔بھارت کو تیجس مارک 1اے طیاروں کی فراہمی میں تاخیر کی تصدیق اس وقت ہوئی جب بھارتی وزیراعظم اور وزیردفاع نے یہ مسئلہ حالیہ دورہ امریکا میں اٹھایا۔ ہندوستان ایروناٹکس لمیٹڈ کی جانب سے 2024-25کے مالی سال میں صرف دو سے تین تیجس مارک1 اےجیٹ طیارے فراہم کرنے کی توقع ہے۔بھارت اور جنرل الکٹرک کے درمیان جو معاہدہ فروری 2021ء میں طے پایا تھا اس کے مطابق 16 طیارے ملنے تھے۔ بھارتی حکومت کی یہ خواہش بھی ہے کہ جنرل الیکٹرک مقامی طور پر انجن کی تیاری کیلئے اسے ٹیکنالوجی منتقل کرے۔ تاخیر کی وجہ سے بھارت ایئروناٹکس لمیٹڈ جنرل الکٹرک  کے ساتھ اپنے معاہدے میں جرمانے کی شقیں لگا سکتا ہے۔,world
498,بھارت میں سوشل میڈیا کو کنٹرول کرنے کیلئے اختیارات فوج کے سپرد,https://www.express.pk/story/2731153/bharat-min-social-media-ko-control-karne-kiliye-akhtyarat-foj-ke-superd,"نئی دہلی: بھارتی وزارت دفاع نے فوج سے متعلق سوشل میڈیا پر غیر قانونی مواد کے بارے میں نوٹس جاری کرنے کا اختیار اب فوج کے سپرد کردیا۔ اس مقصد کیلئے وزارت دفاع نے ایک اعلیٰ فوجی افسر، ایڈیشنل ڈائریکٹوریٹ جنرل اسٹریٹجک کمیونیکیشن کو ""نوڈل آفیسر"" کے طور پر مقرر کر دیاہے۔ یہ افسر آئی ٹی ایکٹ کے سیکشن 79(3)(b) کے تحت بھارتی فوج سے متعلق غیر قانونی مواد کے بارے میں سوشل میڈیا پلیٹ فارمز کو ہٹانے کی درخواستوں سمیت نوٹس بھیج سکتا ہے۔ وزارت دفاع کے اندرونی ذرائع کے مطابق ""اس نوٹیفکیشن سے پہلے، بھارتی فوج غیر قانونی مواد کو ہٹانے یا بلاک کرنے کیلئے الیکٹرانکس اور آئی ٹی کی وزارت پر انحصار کرتی تھی۔ اس نوٹیفکیشن کے ساتھ، اے ڈی جی (اسٹریٹجک کمیونیکیشن) اب کیسز کی شناخت کر سکتے ہیں اور بھارتی فوج سے متعلق غیر قانونی مواد کے بارے میں میڈیا پلیٹ فارمز کو براہ راست نوٹس بھیج سکتے ہیں۔ ذرائع کے مطابق: ""اس کے بعد یہ ثالثوں پر منحصر ہوگا کہ وہ اس مواد کو کیسے ہینڈل کریں"" اس طرح کے مواد کے اثرات فوری ہوتے ہیں، اور الیکٹرانکس اور آئی ٹی کی وزارت کے استعمال میں زیادہ وقت لگتا ہے۔ فروری میں، وزارت اطلاعات و نشریات نے بھارتی فوج کے خلاف الزامات کے بارے میں دی کاروان کی ایک خبر کو ہٹانے کا حکم دیا۔ یہ سیکشن مختلف وزارتوں، محکموں اور قانون نافذ کرنے والے اداروں کو آئی ٹی ایکٹ کے دیگر سیکشنز کے مقابلے میں کم حد کے ساتھ ٹیک ڈاؤن نوٹس جاری کرنے کا وسیع تر اختیار فراہم کرتا ہے۔ قانونی ماہرین کا کہنا ہے کہ یہ حقائق اس بات کی غمازی کرتےہیں کہ کسی بھی ملک کی فوج کو جب اپنا امیج خطرے میں نظر آتا ہے تو وہ قانون سازی کرتے ہیں، یہ تمام حقائق مغربی ممالک کیلئے بھی مثال ہیں جو بھارت کو جمہوریت کا چیمپئن قرار دیتے ہیں کہ وہاں پر بھی فوج کو تحفظ دینے کیلئے قدغن لگائی جا رہی ہے۔",world
499,مشرق وسطیٰ میں امریکی بی 52 طیارے، بحری  طیارہ بردارجنگی جہاز تعینات,https://www.express.pk/story/2731152/mshrk-osti-mi-amriki-bi-52-tiar-bhri-tiar-brdarjngi-jaz-taainat,امریکا نے مشرق وسطیٰ میں بی 52 طیارے اورطیارہ بردار بحری جنگی جہاز تعینات کردیے۔ پینٹاگون کے ترجمان کا کہنا تھا کہ ایران ، اس کے پارٹنرز یا پراکسیز نے امریکی فوجی اہلکاروں یا امریکی مفادات کو نشانہ بنانے کی کوشش کی تو اپنے لوگوں کے دفاع کے لیے ہرممکن اقدام کریں گے۔ ترجمان کی جانب سے جاری بیان میں مزید کہا گیا  مطابق مشرق وسطیٰ میں بی 52 طیارے اور بحری طیارہ بردار جنگی جہاز کی تعیناتی ملٹری ری ایڈجسٹمنٹ کا حصہ ہے۔ مشرق وسطیٰ میں پہلے سے موجود طیارہ بردار جہاز اور3 جنگی جہاز رواں مال واپس چلے جائیں گے۔ اسرائیل کے دفاع اور حوثیوں کے حملوں سے اتحادیوں کی حفاظت یقینی بنانے کے لیے یہ اقدامات کیے گئے ہیں۔,world
